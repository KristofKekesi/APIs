{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Én is, mikor hozzátok mentem, atyámfiai, nem mentem, hogy nagy ékesszólással, avagy bölcseséggel hirdessem néktek az Isten bizonyságtételét."
        },
        {
            "type": "line",
            "value": "Mert nem végeztem, hogy egyébről tudjak ti köztetek, mint a Jézus Krisztusról, még pedig mint megfeszítettről."
        },
        {
            "type": "line",
            "value": "És én erőtlenség, félelem és nagy rettegés közt jelentem meg ti köztetek."
        },
        {
            "type": "line",
            "value": "És az én beszédem és az én prédikálásom nem emberi bölcseségnek hitető beszédiben állott, hanem léleknek és erőnek megmutatásában:"
        },
        {
            "type": "line",
            "value": "Hogy a ti hitetek ne emberek bölcseségén, hanem Istennek erején nyugodjék."
        },
        {
            "type": "line",
            "value": "Bölcseséget pedig a tökéletesek között szólunk; ámde nem e világnak, sem e világ veszendő fejedelmeinek bölcseségét;"
        },
        {
            "type": "line",
            "value": "Hanem Istennek titkon való bölcseségét szóljuk, azt az elrejtettet, melyet öröktől fogva elrendelt az Isten a mi dicsőségünkre;"
        },
        {
            "type": "line",
            "value": "Melyet e világ fejedelmei közül senki sem ismert, mert ha megismerték volna, nem feszítették volna meg a dicsőség Urát:"
        },
        {
            "type": "line",
            "value": "Hanem, amint meg van írva: Amiket szem nem látott, fül nem hallott és embernek szíve meg se gondolt, amiket Isten készített az őt szeretőknek."
        },
        {
            "type": "line",
            "value": "Nekünk azonban az Isten kijelentette az ő Lelke által: mert a Lélek mindeneket vizsgál, még az Istennek mélységeit is."
        },
        {
            "type": "line",
            "value": "Mert kicsoda tudja az emberek közül az ember dolgait, hanemha az embernek lelke, amely ő benne van? Azonképpen az Isten dolgait sem ismeri senki, hanemha az Istennek Lelke."
        },
        {
            "type": "line",
            "value": "Mi pedig nem e világnak lelkét vettük, hanem az Istenből való Lelket; hogy megismerjük azokat, amiket Isten ajándékozott nékünk."
        },
        {
            "type": "line",
            "value": "Ezeket prédikáljuk is, nem oly beszédekkel, melyekre emberi bölcseség tanít, hanem amelyekre a Szent Lélek tanít; lelkiekhez lelkieket szabván."
        },
        {
            "type": "line",
            "value": "Érzéki ember pedig nem foghatja meg az Isten Lelkének dolgait: mert bolondságok néki; meg sem értheti, mivelhogy lelkiképpen ítéltetnek meg."
        },
        {
            "type": "line",
            "value": "A lelki ember azonban mindent megítél, de ő senkitől sem ítéltetik meg."
        },
        {
            "type": "line",
            "value": "Mert ki érte fel az Úrnak értelmét, hogy megoktathatná őt? Bennünk pedig Krisztus értelme van."
        }
    ]
}
