{
   "meta": {
   "type": "text",
   "name": "15. Fejezet"
   },
   "data": [
        {
            "type": "line",
            "value": "Eszetekbe juttatom továbbá, atyámfiai, az evangyéliomot, melyet hirdettem néktek, melyet be is vettetek, melyben állotok is,"
        },
        {
            "type": "line",
            "value": "Amely által üdvözültök is, ha megtartjátok, aminémű beszéddel hirdettem néktek, hacsak nem hiába lettetek hívőkké."
        },
        {
            "type": "line",
            "value": "Mert azt adtam előtökbe főképpen, amit én is úgy vettem, hogy a Krisztus meghalt a mi bűneinkért az írások szerint;"
        },
        {
            "type": "line",
            "value": "És hogy eltemettetett; és hogy feltámadott a harmadik napon az írások szerint;"
        },
        {
            "type": "line",
            "value": "És hogy megjelent Kéfásnak; azután a tizenkettőnek;"
        },
        {
            "type": "line",
            "value": "Azután megjelent több mint ötszáz atyafinak egyszerre, kik közül a legtöbben mind máig élnek, némelyek azonban el is aludtak;"
        },
        {
            "type": "line",
            "value": "Azután megjelent Jakabnak; azután mind az apostoloknak;"
        },
        {
            "type": "line",
            "value": "Legutolszor pedig mindenek között, mint egy idétlennek, nékem is megjelent."
        },
        {
            "type": "line",
            "value": "Mert én vagyok a legkisebb az apostolok között, ki nem vagyok méltó, hogy apostolnak neveztessem, mert háborgattam az Istennek anyaszentegyházát."
        },
        {
            "type": "line",
            "value": "De Isten kegyelme által vagyok, ami vagyok; és az ő hozzám való kegyelme nem lőn hiábavaló; sőt többet munkálkodtam, mint azok mindnyájan de nem én, hanem az Istennek velem való kegyelme."
        },
        {
            "type": "line",
            "value": "Akár én azért, akár azok, így prédikálunk, és így lettetek ti hívőkké."
        },
        {
            "type": "line",
            "value": "Ha azért Krisztusról hirdettetik, hogy a halottak közül feltámadott, mimódon mondják némelyek ti köztetek, hogy nincsen halottak feltámadása?"
        },
        {
            "type": "line",
            "value": "Mert ha nincsen halottak feltámadása, akkor Krisztus sem támadott fel."
        },
        {
            "type": "line",
            "value": "Ha pedig Krisztus fel nem támadott, akkor hiábavaló a mi prédikálásunk, de hiábavaló a ti hitetek is."
        },
        {
            "type": "line",
            "value": "Sőt az Isten hamis bizonyságtevőinek is találtatunk, mivelhogy az Isten felől bizonyságot tettünk, hogy feltámasztotta a Krisztust; akit nem támasztott fel, ha csakugyan nem támadnak fel a halottak."
        },
        {
            "type": "line",
            "value": "Mert ha a halottak fel nem támadnak, a Krisztus sem támadott fel."
        },
        {
            "type": "line",
            "value": "Ha pedig a Krisztus fel nem támadott, hiábavaló a ti hitetek; még bűneitekben vagytok."
        },
        {
            "type": "line",
            "value": "Akik a Krisztusban elaludtak, azok is elvesztek tehát."
        },
        {
            "type": "line",
            "value": "Ha csak ebben az életben reménykedünk a Krisztusban, minden embernél nyomorultabbak vagyunk."
        },
        {
            "type": "line",
            "value": "Ámde Krisztus feltámadott a halottak közül, zsengéjök lőn azoknak, kik elaludtak."
        },
        {
            "type": "line",
            "value": "Miután ugyanis ember által van a halál, szintén ember által van a halottak feltámadása is."
        },
        {
            "type": "line",
            "value": "Mert amiképpen Ádámban mindnyájan meghalnak, azonképpen a Krisztusban is mindnyájan megeleveníttetnek."
        },
        {
            "type": "line",
            "value": "Mindenki pedig a maga rendje szerint. Első zsenge a Krisztus; azután akik a Krisztuséi, az ő eljövetelekor."
        },
        {
            "type": "line",
            "value": "Aztán a vég, mikor átadja az országot az Istennek és Atyának; amikor eltöröl minden birodalmat és minden hatalmat és erőt."
        },
        {
            "type": "line",
            "value": "Mert addig kell néki uralkodnia, mígnem ellenségeit mind lábai alá veti."
        },
        {
            "type": "line",
            "value": "Mint utolsó ellenség töröltetik el a halál."
        },
        {
            "type": "line",
            "value": "Mert mindent az ő lábai alá vetett. Mikor pedig azt mondja, hogy minden alája van vetve, nyilvánvaló, hogy azon kívül, aki neki mindent alávetett."
        },
        {
            "type": "line",
            "value": "Mikor pedig minden alája vettetett, akkor maga a Fiú is alávettetik annak, aki neki mindent alávetett, hogy az Isten legyen minden mindenben."
        },
        {
            "type": "line",
            "value": "Különben mit cselekesznek azok, akik a halottakért keresztelkednek meg, ha halottak teljességgel nem támadnak fel? Miért is keresztelkednek meg a halottakért?"
        },
        {
            "type": "line",
            "value": "Mi is miért veszélyeztetjük magunkat minden pillanatban?"
        },
        {
            "type": "line",
            "value": "Naponként halál révén állok. A veletek való dicsekedésre mondom, mely van nékem a Krisztus Jézusban a mi Urunkban."
        },
        {
            "type": "line",
            "value": "Ha csak emberi módon viaskodtam Efézusban a fenevadakkal, mi a hasznom abból, ha a halottak fel nem támadnak? Együnk és igyunk, holnap úgyis meghalunk!"
        },
        {
            "type": "line",
            "value": "Ne tévelyegjetek. Jó erkölcsöt megrontanak gonosz társaságok."
        },
        {
            "type": "line",
            "value": "Serkenjetek fel igazán és ne vétkezzetek; mert némelyek nem ismerik Istent; megszégyenítéstekre mondom."
        },
        {
            "type": "line",
            "value": "De mondhatná valaki: Mi módon támadnak fel a halottak? és minémű testtel jönnek ki?"
        },
        {
            "type": "line",
            "value": "Balgatag! Amit te vetsz, nem elevenedik meg, hanemha megrothadánd."
        },
        {
            "type": "line",
            "value": "És abban, amit elvetsz, nem azt a testet veted el, amely majd kikél, hanem puszta magot, talán búzáét, vagy más egyébét."
        },
        {
            "type": "line",
            "value": "Az Isten pedig testet ád annak, amint akarta, és pedig mindenféle magnak az ő saját testét."
        },
        {
            "type": "line",
            "value": "Nem minden test azon egy test, hanem más az embereknek teste, más a barmoknak teste, más a halaké, más a madaraké."
        },
        {
            "type": "line",
            "value": "És vannak mennyei testek és földi testek; de más a mennyeiek dicsősége, más a földieké."
        },
        {
            "type": "line",
            "value": "Más a napnak dicsősége és más a holdnak dicsősége és más a csillagok dicsősége; mert csillag a csillagtól különbözik dicsőségre nézve."
        },
        {
            "type": "line",
            "value": "Épenígy a halottak feltámadása is. Elvettetik romlandóságban, feltámasztatik romolhatatlanságban;"
        },
        {
            "type": "line",
            "value": "Elvettetik gyalázatosságban, feltámasztatik dicsőségben; elvettetik erőtelenségben, feltámasztatik erőben."
        },
        {
            "type": "line",
            "value": "Elvettetik érzéki test, feltámasztatik lelki test. Van érzéki test, és van lelki test is."
        },
        {
            "type": "line",
            "value": "Így is van megírva: Lőn az első ember, Ádám, élő lélekké; az utolsó Ádám megelevenítő szellemmé."
        },
        {
            "type": "line",
            "value": "De nem a lelki az első, hanem az érzéki, azután a lelki."
        },
        {
            "type": "line",
            "value": "Az első ember földből való, földi; a második ember, az Úr, mennyből való."
        },
        {
            "type": "line",
            "value": "Amilyen ama földi, olyanok a földiek is; és amilyen ama mennyei, olyanok a mennyeiek is."
        },
        {
            "type": "line",
            "value": "És amiképpen hordtuk a földinek ábrázatját, hordani fogjuk a mennyeinek ábrázatját is."
        },
        {
            "type": "line",
            "value": "Azt pedig állítom atyámfiai, hogy test és vér nem örökölheti Isten országát, sem a romlandóság nem örökli a romolhatatlanságot."
        },
        {
            "type": "line",
            "value": "Ímé titkot mondok néktek. Mindnyájan ugyan nem aluszunk el, de mindnyájan elváltozunk."
        },
        {
            "type": "line",
            "value": "Nagy hirtelen, egy szempillantásban, az utolsó trombitaszóra; mert trombita fog szólni, és a halottak feltámadnak romolhatatlanságban, és mi elváltozunk."
        },
        {
            "type": "line",
            "value": "Mert szükség, hogy ez a romlandó test romolhatatlanságot öltsön magára, és e halandó test halhatatlanságot öltsön magára."
        },
        {
            "type": "line",
            "value": "Mikor pedig ez a romlandó test romolhatatlanságba öltözik, és e halandó halhatatlanságba öltözik, akkor beteljesül amaz ige, mely meg vagyon írva: Elnyeletett a halál diadalra."
        },
        {
            "type": "line",
            "value": "Halál! hol a te fullánkod? Pokol! hol a te diadalmad?"
        },
        {
            "type": "line",
            "value": "A halál fullánkja pedig a bűn; a bűn ereje pedig a törvény."
        },
        {
            "type": "line",
            "value": "De hála az Istennek, aki a diadalmat adja nékünk a mi Urunk Jézus Krisztus által."
        },
        {
            "type": "line",
            "value": "Azért szerelmes atyámfiai erősen álljatok, mozdíthatatlanul, buzgólkodván az Úrnak dolgában mindenkor, tudván, hogy a ti munkátok nem hiábavaló az Úrban."
        }
    ]
}
