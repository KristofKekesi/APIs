{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "Ha embereknek vagy angyaloknak nyelvén szólok is, szeretet pedig nincsen én bennem, olyanná lettem, mint a zengő érc vagy pengő cimbalom."
        },
        {
            "type": "line",
            "value": "És ha jövendőt tudok is mondani, és minden titkot és minden tudományt ismerek is; és ha egész hitem van is, úgyannyira, hogy hegyeket mozdíthatok ki helyökről, szeretet pedig nincsen én bennem, semmi vagyok."
        },
        {
            "type": "line",
            "value": "És ha vagyonomat mind felétetem is, és ha testemet tűzre adom is, szeretet pedig nincsen én bennem, semmi hasznom abból."
        },
        {
            "type": "line",
            "value": "A szeretet hosszútűrő, kegyes; a szeretet nem irígykedik, a szeretet nem kérkedik, nem fuvalkodik fel."
        },
        {
            "type": "line",
            "value": "Nem cselekszik éktelenül, nem keresi a maga hasznát, nem gerjed haragra, nem rójja fel a gonoszt,"
        },
        {
            "type": "line",
            "value": "Nem örül a hamisságnak, de együtt örül az igazsággal;"
        },
        {
            "type": "line",
            "value": "Mindent elfedez, mindent hiszen, mindent remél, mindent eltűr."
        },
        {
            "type": "line",
            "value": "A szeretet soha el nem fogy: de legyenek bár jövendőmondások, eltöröltetnek; vagy akár nyelvek, megszünnek; vagy akár ismeret, eltöröltetik."
        },
        {
            "type": "line",
            "value": "Mert rész szerint van bennünk az ismeret, rész szerint a prófétálás:"
        },
        {
            "type": "line",
            "value": "De mikor eljő a teljesség, a rész szerint való eltöröltetik."
        },
        {
            "type": "line",
            "value": "Mikor gyermek valék, úgy szóltam, mint gyermek, úgy gondolkodtam, mint gyermek, úgy értettem, mint gyermek: minekutána pedig férfiúvá lettem, elhagytam a gyermekhez illő dolgokat."
        },
        {
            "type": "line",
            "value": "Mert most tükör által homályosan látunk, akkor pedig színről színre; most rész szerint van bennem az ismeret, akkor pedig úgy ismerek majd, amint én is megismertettem."
        },
        {
            "type": "line",
            "value": "Most azért megmarad a hit, remény, szeretet, e három; ezek között pedig legnagyobb a szeretet."
        }
    ]
}
