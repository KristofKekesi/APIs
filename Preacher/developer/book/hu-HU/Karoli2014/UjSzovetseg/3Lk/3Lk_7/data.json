{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Mikor pedig minden ő beszédeit a nép hallatára elvégezte, beméne Kapernaumba."
        },
        {
            "type": "line",
            "value": "Egy századosnak szolgája pedig, aki annál nagy becsületben volt, igen rosszul lévén, már halófélben vala."
        },
        {
            "type": "line",
            "value": "Az pedig, mikor hallott Jézus felől, hozzá küldé a zsidók véneit, kérvén őt, hogy jőjjön el és gyógyítsa meg az ő szolgáját."
        },
        {
            "type": "line",
            "value": "Azok pedig Jézushoz menvén, igen kérék őt, mondván: Méltó, hogy megtedd néki;"
        },
        {
            "type": "line",
            "value": "Mert szereti a mi nemzetünket, és a zsinagógát is ő építtette nékünk."
        },
        {
            "type": "line",
            "value": "Jézus tehát elméne velök. Mikor azonban már nem messze volt a háztól, eléje küldé a százados néhány jó barátját, izenvén néki: Uram, ne fáraszd magad; mert nem vagyok méltó, hogy hajlékomba jőjj;"
        },
        {
            "type": "line",
            "value": "Amiért is magamat sem tartottam érdemesnek arra, hogy hozzád menjek: hanem csak szóval mondd, és meggyógyul az én szolgám."
        },
        {
            "type": "line",
            "value": "Mert én is hatalom alá vetett ember vagyok, és vitézek vannak alattam; és ha az egyiknek azt mondom: Eredj el, elmegy; vagy a másiknak: Jövel, eljő; és ha szolgámnak szólok: Tedd ezt, azt teszi."
        },
        {
            "type": "line",
            "value": "Jézus pedig ezeket hallván, elcsudálkozék ő rajta; és hátrafordulván monda az őt követő sokaságnak: Mondom néktek, ilyen hitet Izráelben sem találtam!"
        },
        {
            "type": "line",
            "value": "És a küldöttek visszatérvén a házhoz, a beteg szolgát már egészségben találák."
        },
        {
            "type": "line",
            "value": "És lőn másnap, hogy méne Nain nevű városba; és az ő tanítványai sokan menének ő vele, és nagy sokaság."
        },
        {
            "type": "line",
            "value": "Mikor pedig a város kapujához közelített, ímé egy halottat hoznak vala ki, egyetlen egy fiát az anyjának, és az özvegy asszony vala; és a városból nagy sokaság volt ő vele."
        },
        {
            "type": "line",
            "value": "És látván őt az Úr, megkönyörüle rajta, és monda néki: Ne sírj."
        },
        {
            "type": "line",
            "value": "És oda menvén, illeté a koporsót; a vivők pedig megállának. És monda: Ifjú, néked mondom, kelj föl!"
        },
        {
            "type": "line",
            "value": "És felüle a megholt, és kezde szólni; és adá őt az ő anyjának."
        },
        {
            "type": "line",
            "value": "És elfogá mind azokat a félelem, és dicsőíték az Istent, mondván: Nagy próféta támadt mi köztünk; és: Az Isten megtekintette az ő népét."
        },
        {
            "type": "line",
            "value": "És kiméne ő felőle e hír az egész Júdeába, és a körül való minden tartományba."
        },
        {
            "type": "line",
            "value": "És Jánosnak mind ezeket elmondák a tanítványai. És János az ő tanítványai közül kettőt előszólítván,"
        },
        {
            "type": "line",
            "value": "Elküldé Jézushoz, mondván: Te vagy-é az, aki eljövendő vala, vagy mást várjunk?"
        },
        {
            "type": "line",
            "value": "Mikor azért azok a férfiak hozzámentek, mondának: Keresztelő János küldött minket te hozzád, mondván: Te vagy-é az, aki eljövendő vala, vagy mást várjunk?"
        },
        {
            "type": "line",
            "value": "Azon órában pedig sokakat gyógyíta meg betegségekből, csapásokból, tisztátalan lelkektől, és sok vaknak adá meg szeme világát."
        },
        {
            "type": "line",
            "value": "És felelvén Jézus, monda nékik: Elmenvén mondjátok meg Jánosnak, amiket láttatok és hallottatok: hogy a vakok szemeik világát veszik, a sánták járnak, a poklosok megtisztulnak, a siketek hallanak, a halottak feltámadnak, a szegényeknek az evangyéliom prédikáltatik."
        },
        {
            "type": "line",
            "value": "És boldog, valaki én bennem meg nem botránkozik."
        },
        {
            "type": "line",
            "value": "Mikor pedig elmentek a János követei, kezdé mondani a sokaságnak János felől: Mit látni mentetek ki a pusztába? szélingatta nádszálat-é?"
        },
        {
            "type": "line",
            "value": "Hát mit látni mentetek ki? puha ruhákba öltözött embert-é? Ímé akik drága öltözetben és gyönyörűségben vannak, a királyok palotáiban vannak."
        },
        {
            "type": "line",
            "value": "Hát mit látni mentetek ki? Prófétát-é? Bizony mondom néktek, prófétánál is nagyobbat."
        },
        {
            "type": "line",
            "value": "Ez az, aki felől meg van írva: Ímé én elküldöm az én követemet a te orcád előtt, ki elkészíti előtted a te útadat."
        },
        {
            "type": "line",
            "value": "Mert mondom néktek, hogy azok között, akik asszonytól születtek, egy sincs nagyobb próféta Keresztelő Jánosnál; de aki kisebb az Isten országában, nagyobb ő nála."
        },
        {
            "type": "line",
            "value": "És mikor ezt hallotta az egész nép és a vámszedők, igazat adának az Istennek, megkeresztelkedvén a János keresztségével;"
        },
        {
            "type": "line",
            "value": "A farizeusok pedig és a törvénytudók az Isten tanácsát megveték ő magokra nézve, nem keresztelkedvén meg ő tőle."
        },
        {
            "type": "line",
            "value": "Monda pedig az Úr: Mihez hasonlítsam azért e nemzetségnek embereit? és mihez hasonlók?"
        },
        {
            "type": "line",
            "value": "Hasonlók a piacon ülő gyermekekhez, kik egymásnak kiáltanak, és ezt mondják: Sípoltunk néktek, és nem táncoltatok; siralmas énekeket énekeltünk néktek, és nem sírtatok."
        },
        {
            "type": "line",
            "value": "Mert eljött Keresztelő János, aki kenyeret sem eszik, bort sem iszik, és ezt mondjátok: Ördög van benne."
        },
        {
            "type": "line",
            "value": "Eljött az embernek Fia, aki eszik és iszik, és ezt mondjátok: Ímé a falánk és borivó ember, a vámszedők és bűnösök barátja."
        },
        {
            "type": "line",
            "value": "És igazoltatik a bölcseség minden ő fiaitól."
        },
        {
            "type": "line",
            "value": "Kéré pedig őt egy a farizeusok közül, hogy ő vele egyék; annakokáért bemenvén a farizeus házába, leüle enni."
        },
        {
            "type": "line",
            "value": "És ímé a városban egy asszony aki bűnös vala, mikor megtudta, hogy ő a farizeus házában leült enni, hoza egy alabástrom szelence drága kenetet."
        },
        {
            "type": "line",
            "value": "És megállván hátul az ő lábainál sírva, könnyeivel kezdé öntözni az ő lábait, és fejének hajával törlé meg, és csókolgatá az ő lábait, és megkené drága kenettel."
        },
        {
            "type": "line",
            "value": "Mikor pedig ezt látta a farizeus, aki őt meghívta, monda magában: Ez, ha próféta volna, tudná ki és miféle asszony az, aki őt illeti: hogy bűnös."
        },
        {
            "type": "line",
            "value": "És felelvén Jézus, monda néki: Simon, van valami mondani valóm néked. És az monda: Mester, mondjad."
        },
        {
            "type": "line",
            "value": "Egy hitelezőnek két adósa vala: az egyik adós vala ötszáz pénzzel, a másik pedig ötvennel."
        },
        {
            "type": "line",
            "value": "És mikor nem volt nékik miből megadni, mind a kettőnek elengedé. E kettő közül azért, mondd meg, melyik szereti őt jobban?"
        },
        {
            "type": "line",
            "value": "Felelvén pedig Simon, monda: Azt gondolom, hogy az, akinek többet engedett el. És Jézus monda néki: Igazán ítéltél."
        },
        {
            "type": "line",
            "value": "És az asszonyhoz fordulván, monda Simonnak: Látod-é ez asszonyt? Bejövék a te házadba, az én lábaimnak vizet nem adál: ez pedig könnyeivel öntözé az én lábaimat, és fejének hajával törlé meg."
        },
        {
            "type": "line",
            "value": "Engem meg nem csókolál: ez pedig az időtől fogva, hogy bejöttem, nem szünt meg az én lábaimat csókolgatni."
        },
        {
            "type": "line",
            "value": "Olajjal az én fejemet meg nem kented: ez pedig drága kenettel kené meg az én lábaimat."
        },
        {
            "type": "line",
            "value": "Minekokáért mondom néked: Néki sok bűne bocsáttatott meg; mert igen szeretett; akinek pedig kevés bocsáttatik meg, kevésbé szeret."
        },
        {
            "type": "line",
            "value": "És monda annak: Megbocsáttattak néked a te bűneid."
        },
        {
            "type": "line",
            "value": "És akik együtt ülének vele az asztalnál, kezdék magukban mondani: Ki ez, hogy a bűnöket is megbocsátja?"
        },
        {
            "type": "line",
            "value": "Monda pedig az asszonynak: A te hited megtartott téged. Eredj el békességgel!"
        }
    ]
}
