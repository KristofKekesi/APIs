{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "És lőn azokban a napokban, Augusztus császártól parancsolat adaték ki, hogy mind az egész föld összeirattassék."
        },
        {
            "type": "line",
            "value": "Ez az összeírás először akkor történt, mikor Siriában Cirénius volt a helytartó."
        },
        {
            "type": "line",
            "value": "Mennek vala azért mindenek, hogy beirattassanak, kiki a maga városába."
        },
        {
            "type": "line",
            "value": "Felméne pedig József is Galileából, Názáret városából Júdeába, a Dávid városába, mely Bethlehemnek neveztetik, mivelhogy a Dávid házából és háznépe közül való volt;"
        },
        {
            "type": "line",
            "value": "Hogy beirattassék Máriával, aki néki jegyeztetett feleségül, és várandós vala."
        },
        {
            "type": "line",
            "value": "És lőn, hogy mikor ott valának, betelének az ő szülésének napjai."
        },
        {
            "type": "line",
            "value": "És szülé az ő elsőszülött fiát; és bepólyálá őt, és helyhezteté őt a jászolba, mivelhogy nem vala nékik helyök a vendégfogadó háznál."
        },
        {
            "type": "line",
            "value": "Valának pedig pásztorok azon a vidéken, akik künn a mezőn tanyáztak és vigyáztak éjszakán az ő nyájok mellett."
        },
        {
            "type": "line",
            "value": "És ímé az Úrnak angyala hozzájok jöve, és az Úrnak dicsősége körülvevé őket: és nagy félelemmel megfélemlének."
        },
        {
            "type": "line",
            "value": "És monda az angyal nékik: Ne féljetek, mert ímé hirdetek néktek nagy örömet, mely az egész népnek öröme lészen:"
        },
        {
            "type": "line",
            "value": "Mert született néktek ma a Megtartó, ki az Úr Krisztus, a Dávid városában."
        },
        {
            "type": "line",
            "value": "Ez pedig néktek a jele: találtok egy kis gyermeket bepólyálva feküdni a jászolban."
        },
        {
            "type": "line",
            "value": "És hirtelenséggel jelenék az angyallal mennyei seregek sokasága, akik az Istent dícsérik és ezt mondják vala:"
        },
        {
            "type": "line",
            "value": "Dicsőség a magasságos mennyekben az Istennek, és e földön békesség, és az emberekhez jó akarat!"
        },
        {
            "type": "line",
            "value": "És lőn, hogy mikor elmentek az angyalok ő tőlök a mennybe, mondának a pásztoremberek egymásnak: Menjünk el mind Bethlehemig, és lássuk meg e dolgot, amelyet az Úr megjelentett nékünk."
        },
        {
            "type": "line",
            "value": "Elmenének azért sietséggel, és megtalálák Máriát és Józsefet, és a kis gyermeket, ki a jászolban fekszik vala."
        },
        {
            "type": "line",
            "value": "És ezt látván, elhirdeték, ami nékik a gyermek felől mondatott vala."
        },
        {
            "type": "line",
            "value": "És mindenek, akik hallák, elcsodálkozának azokon, amiket a pásztorok nékik mondottak."
        },
        {
            "type": "line",
            "value": "Mária pedig mind ez ígéket megtartja, és szívében forgatja vala."
        },
        {
            "type": "line",
            "value": "A pásztorok pedig visszatérének, dicsőítvén és dícsérvén az Istent mind azok felől, amiket hallottak és láttak, amint nékik megmondatott."
        },
        {
            "type": "line",
            "value": "És mikor betölt a nyolc nap, hogy a kis gyermeket körülmetéljék, nevezék az ő nevét Jézusnak, amint őt az angyal nevezte, mielőtt fogantatott volna anyja méhében."
        },
        {
            "type": "line",
            "value": "Mikor pedig betöltek Mária tisztulásának napjai a Mózes törvénye szerint, felvivék őt Jeruzsálembe, hogy bemutassák az Úrnak."
        },
        {
            "type": "line",
            "value": "(Amint megiratott az Úr törvényében, hogy: Minden elsőszülött fiú az Úrnak szenteltessék),"
        },
        {
            "type": "line",
            "value": "És hogy áldozatot adjanak, aszerint amint megmondatott az Úr törvényében: Egy pár gerlicét, vagy két galambfiat."
        },
        {
            "type": "line",
            "value": "És ímé vala Jeruzsálemben egy ember, akinek neve Simeon volt, és ez az ember igaz és istenfélő vala, aki várta az Izráel vigasztalását, és a Szent Lélek vala ő rajta."
        },
        {
            "type": "line",
            "value": "És kijelentetett néki a Szent Lélek által, hogy addig halált nem lát, amíg meg nem látja az Úrnak Krisztusát."
        },
        {
            "type": "line",
            "value": "És ő a Lélek indításából a templomba méne, és mikor a gyermek Jézust bevivék szülői, hogy ő érette a törvény szokása szerint cselekedjenek,"
        },
        {
            "type": "line",
            "value": "Akkor ő karjaiba vevé őt, és áldá az Istent, és monda:"
        },
        {
            "type": "line",
            "value": "Mostan bocsátod el, Uram, a te szolgádat, a te beszéded szerint, békességben:"
        },
        {
            "type": "line",
            "value": "Mert látták az én szemeim a te üdvösségedet,"
        },
        {
            "type": "line",
            "value": "Amelyet készítettél minden népeknek szeme láttára;"
        },
        {
            "type": "line",
            "value": "Világosságul a pogányok megvilágosítására, és a te népednek, az Izráelnek dicsőségére."
        },
        {
            "type": "line",
            "value": "József pedig és az ő anyja csodálkozának azokon, amiket ő felőle mondottak."
        },
        {
            "type": "line",
            "value": "És megáldá őket Simeon, és monda Máriának, az ő anyjának: Ímé ez vettetett sokaknak elestére és feltámadására az Izráelben; és jegyül, akinek sokan ellene mondanak;"
        },
        {
            "type": "line",
            "value": "Sőt a te lelkedet is általhatja az éles tőr; hogy sok szív gondolatai nyilvánvalókká legyenek."
        },
        {
            "type": "line",
            "value": "És vala egy prófétaasszony, Anna, a Fánuel leánya, az Áser nemzetségéből (ez sok időt élt, miután az ő szűzességétől fogva hét esztendeig élt férjével,"
        },
        {
            "type": "line",
            "value": "És ez mintegy nyolcvannégy esztendős özvegy vala), aki nem távozék el a templomból, hanem bőjtölésekkel és imádkozásokkal szolgál vala éjjel és nappal."
        },
        {
            "type": "line",
            "value": "Ez is ugyanazon órában oda állván, hálát adott az Úrnak, és szóla ő felőle mindeneknek, akik Jeruzsálemben a váltságot várták."
        },
        {
            "type": "line",
            "value": "És mikor mindent elvégeztek az Úr törvénye szerint, visszatérének Galileába, az ő városukba, Názáretbe."
        },
        {
            "type": "line",
            "value": "A kis gyermek pedig növekedék, és erősödék lélekben, teljesedve bölcsességgel; és az Istennek kegyelme vala ő rajta."
        },
        {
            "type": "line",
            "value": "Az ő szülei pedig évenként feljártak Jeruzsálembe a húsvét ünnepére."
        },
        {
            "type": "line",
            "value": "És mikor tizenkét esztendős lett, fölmenének Jeruzsálembe az ünnep szokása szerint;"
        },
        {
            "type": "line",
            "value": "És mikor eltelének a napok, mikor ők visszatérének, a gyermek Jézus visszamarada Jeruzsálemben; és nem vevék észre sem József, sem az ő anyja;"
        },
        {
            "type": "line",
            "value": "Hanem azt gondolván, hogy az úti társaságban van, egy napi járó földet menének, és keresék őt a rokonok és az ismerősök között;"
        },
        {
            "type": "line",
            "value": "És mikor nem találák őt, visszamenének Jeruzsálembe, hogy megkeressék."
        },
        {
            "type": "line",
            "value": "És lőn, hogy harmadnapra megtalálták őt a templomban, a doktorok között ülve, amint őket hallgatta, és kérdezgette őket."
        },
        {
            "type": "line",
            "value": "És mindnyájan, akik őt hallgatták, elálmélkodának az ő értelmén és az ő feleletein."
        },
        {
            "type": "line",
            "value": "És meglátván őt, elcsodálkozának, és monda néki az ő anyja: Fiam, miért cselekedted ezt velünk? Ímé atyád és én nagy bánattal kerestünk téged."
        },
        {
            "type": "line",
            "value": "Ő pedig monda nékik: Mi dolog, hogy engem kerestetek? Avagy nem tudjátok-é, hogy nékem azokban kell foglalatosnak lennem, amelyek az én Atyámnak dolgai?"
        },
        {
            "type": "line",
            "value": "De ők nem érték e beszédet, amit ő nékik szóla."
        },
        {
            "type": "line",
            "value": "És aláméne velök, és méne Názáretbe; és engedelmes vala nékik. És az ő anyja szívében tartá mind ezeket a dolgokat."
        },
        {
            "type": "line",
            "value": "Jézus pedig gyarapodék bölcsességben és testének állapotjában, és az Isten és emberek előtt való kedvességben."
        }
    ]
}
