{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "És lőn mikor a főfarizeusok közül egynek házához ment szombatnapon kenyeret enni, azok leselkednek vala ő utána."
        },
        {
            "type": "line",
            "value": "És ímé egy vízkóros ember vala ő előtte."
        },
        {
            "type": "line",
            "value": "És felelvén Jézus, szóla a törvénytudóknak és a farizeusoknak, mondván: Szabad-é szombatnapon gyógyítani?"
        },
        {
            "type": "line",
            "value": "Azok pedig hallgatának. És ő megfogván azt, meggyógyítá és elbocsátá."
        },
        {
            "type": "line",
            "value": "És felelvén nékik, monda: Ki az közületek, akinek szamara vagy ökre a kútba esik, és nem vonja ki azt azonnal szombatnapon?"
        },
        {
            "type": "line",
            "value": "És nem felelhetnek vala ő ellene semmit ezekre."
        },
        {
            "type": "line",
            "value": "És egy példázatot monda a hivatalosoknak, mikor észre vevé, mimódon válogatják a fő helyeket; mondván nékik:"
        },
        {
            "type": "line",
            "value": "Mikor valaki lakodalomba hív, ne ülj a fő helyre; mert netalán náladnál nagyobb tiszteletben álló embert is hivott meg az,"
        },
        {
            "type": "line",
            "value": "És eljövén az, aki mind téged, mind azt meghívta, ezt mondja majd néked: Engedd ennek a helyet! És akkor szégyennel az utolsó helyre fogsz ülni."
        },
        {
            "type": "line",
            "value": "Hanem mikor meghívnak, menj el és ülj le az utolsó helyre; hogy mikor eljő az, aki téged meghívott, ezt mondja néked: Barátom ülj feljebb! Akkor néked dicsőséged lesz azok előtt, akik veled együtt ülnek."
        },
        {
            "type": "line",
            "value": "Mert mindenki, aki magát felmagasztalja, megaláztatik; és aki magát megalázza, felmagasztaltatik."
        },
        {
            "type": "line",
            "value": "Monda pedig annak is, aki őt meghívta: Mikor ebédet vagy vacsorát készítesz, ne hívd barátaidat, se testvéreidet, se rokonaidat, se gazdag szomszédaidat; nehogy viszont ők is meghívjanak téged, és visszafizessék néked."
        },
        {
            "type": "line",
            "value": "Hanem mikor lakomát készítesz, hívd a szegényeket, csonkabonkákat, sántákat, vakokat:"
        },
        {
            "type": "line",
            "value": "És boldog leszel; mivelhogy nem fizethetik vissza néked; mert majd visszafizettetik néked az igazak feltámadásakor."
        },
        {
            "type": "line",
            "value": "Hallván pedig ezeket egy azok közül, akik ő vele együtt ülnek vala, monda néki: Boldog az, aki eszik kenyeret az Isten országában."
        },
        {
            "type": "line",
            "value": "Ő pedig monda annak: Egy ember készíte nagy vacsorát, és sokakat meghíva;"
        },
        {
            "type": "line",
            "value": "És elküldé szolgáját a vacsora idején, hogy megmondja a hivatalosoknak: Jertek el, mert immár minden kész!"
        },
        {
            "type": "line",
            "value": "És mindnyájan egyenlőképpen kezdék magokat mentegetni. Az első monda néki: Szántóföldet vettem, és ki kell mennem, hogy azt meglássam; kérlek téged, ments ki engem!"
        },
        {
            "type": "line",
            "value": "És másik monda: Öt iga ökröt vettem, és elmegyek, hogy azokat megpróbáljam; kérlek téged, ments ki engem!"
        },
        {
            "type": "line",
            "value": "A másik pedig monda: Feleséget vettem, és azért nem mehetek."
        },
        {
            "type": "line",
            "value": "Mikor azért az a szolga haza ment, megmondá ezeket az ő urának. Akkor megharagudván a gazda, monda az ő szolgájának: Eredj hamar a város utcáira és szorosaira, és a szegényeket, csonkabonkákat, sántákat és vakokat hozd be ide."
        },
        {
            "type": "line",
            "value": "És monda a szolga: Uram, meglett amint parancsolád, és mégis van hely."
        },
        {
            "type": "line",
            "value": "Akkor monda az úr a szolgának: Eredj el az utakra és a sövényekhez, és kényszeríts bejőni mindenkit, hogy megteljék az én házam."
        },
        {
            "type": "line",
            "value": "Mert mondom néktek, hogy senki azok közül a hivatalos férfiak közül meg nem kóstolja az én vacsorámat."
        },
        {
            "type": "line",
            "value": "Megy vala pedig ő vele nagy sokaság; és megfordulván, monda azoknak:"
        },
        {
            "type": "line",
            "value": "Ha valaki én hozzám jő, és meg nem gyűlöli az ő atyját és anyját, feleségét és gyermekeit, fitestvéreit és nőtestvéreit, sőt még a maga lelkét is, nem lehet az én tanítványom."
        },
        {
            "type": "line",
            "value": "És valaki nem hordozza az ő keresztjét, és én utánam jő, nem lehet az én tanítványom."
        },
        {
            "type": "line",
            "value": "Mert ha közületek valaki tornyot akar építeni, nemde először leülvén felszámítja a költséget, ha van-é mivel elvégezze?"
        },
        {
            "type": "line",
            "value": "Nehogy minekutána fundamentomot vetett, és elvégezni nem bírja, csúfolni kezdje őt mindenki, aki látja,"
        },
        {
            "type": "line",
            "value": "Ezt mondván: Ez az ember elkezdette az építést, és nem bírta véghez vinni!"
        },
        {
            "type": "line",
            "value": "Vagy valamely király, mikor háborúba megy, hogy egy másik királlyal megütközzék, nemde leülvén először tanácskozik, hogy tízezerrel szembeszállhat-é azzal, aki ő ellene húszezerrel jött?"
        },
        {
            "type": "line",
            "value": "Mert különben még mikor amaz távol van, követséget küldvén, megkérdezi a békefeltételeket."
        },
        {
            "type": "line",
            "value": "Ezenképpen azért valaki közületek búcsút nem vesz minden javaitól, nem lehet az én tanítványom."
        },
        {
            "type": "line",
            "value": "Jó a só: de ha a só megízetlenül, mivel sózzák meg?"
        },
        {
            "type": "line",
            "value": "Sem a földre, sem a trágyára nem alkalmas: kivetik azt. Akinek van füle a hallásra, hallja."
        }
    ]
}
