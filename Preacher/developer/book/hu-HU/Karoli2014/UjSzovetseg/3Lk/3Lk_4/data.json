{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Jézus pedig Szent Lélekkel telve, visszatére a Jordántól, és viteték a Lélektől a pusztába"
        },
        {
            "type": "line",
            "value": "Negyven napig, kísértetvén az ördög által. És nem evék semmit azokban a napokban; de mikor azok elmúltak, végre megéhezék."
        },
        {
            "type": "line",
            "value": "És monda néki az ördög. Ha Isten Fia vagy, mondd e kőnek, hogy változzék kenyérré."
        },
        {
            "type": "line",
            "value": "Jézus pedig felele néki, mondván: Meg van írva, hogy nemcsak kenyérrel él az ember, hanem az Istennek minden ígéjével."
        },
        {
            "type": "line",
            "value": "Majd felvivén őt az ördög egy nagy magas hegyre, megmutatá néki e föld minden országait egy szempillantásban,"
        },
        {
            "type": "line",
            "value": "És monda néki az ördög: Néked adom mindezt a hatalmat és ezeknek dicsőségét; mert nékem adatott, és annak adom, akinek akarom;"
        },
        {
            "type": "line",
            "value": "Azért ha te engem imádsz, mindez a tied lesz."
        },
        {
            "type": "line",
            "value": "Felelvén pedig Jézus, monda néki: Távozz tőlem, Sátán; mert meg van írva: Az Urat, a te Istenedet imádd, és csak néki szolgálj."
        },
        {
            "type": "line",
            "value": "Azután Jeruzsálembe vivé őt, és a templom ormára állítván, monda néki: Ha Isten Fia vagy, vesd alá magad innét;"
        },
        {
            "type": "line",
            "value": "Mert meg van írva: Az ő angyalinak parancsol te felőled, hogy megőrizzenek téged;"
        },
        {
            "type": "line",
            "value": "És: Kezökben hordoznak téged, hogy valamikép meg ne üssed lábadat a kőbe."
        },
        {
            "type": "line",
            "value": "Felelvén pedig Jézus, monda néki: Megmondatott: Ne kísértsd az Urat, a te Istenedet."
        },
        {
            "type": "line",
            "value": "És elvégezvén minden kísértést az ördög, eltávozék tőle egy időre."
        },
        {
            "type": "line",
            "value": "Jézus pedig megtére a Léleknek erejével Galileába: és híre méne néki az egész környéken."
        },
        {
            "type": "line",
            "value": "És ő taníta azoknak zsinagógáiban, dicsőíttetvén mindenektől."
        },
        {
            "type": "line",
            "value": "És méne Názáretbe, ahol felneveltetett: és beméne, szokása szerint, szombatnapon a zsinagógába, és felálla olvasni."
        },
        {
            "type": "line",
            "value": "És adák néki az Ésaiás próféta könyvét; és a könyvet feltárván, arra a helyre nyita, ahol ez vala írva:"
        },
        {
            "type": "line",
            "value": "Az Úrnak lelke van én rajtam, mivelhogy felkent engem, hogy a szegényeknek az evangyéliomot hirdessem, elküldött, hogy a töredelmes szívűeket meggyógyítsam, hogy a foglyoknak szabadulást hirdessek és a vakok szemeinek megnyilását, hogy szabadon bocsássam a lesujtottakat,"
        },
        {
            "type": "line",
            "value": "Hogy hirdessem az Úrnak kedves esztendejét."
        },
        {
            "type": "line",
            "value": "És behajtván a könyvet, átadá a szolgának, és leüle. És a zsinagógában mindenek szemei ő reá valának függesztve."
        },
        {
            "type": "line",
            "value": "Ő pedig kezde hozzájuk szólani: Ma teljesedett be ez az Írás a ti hallástokra."
        },
        {
            "type": "line",
            "value": "És mindnyájan bizonyságot tőnek felőle, és elálmélkodának kedves beszédein, amelyek szájából származtak, és mondának: Avagy nem a József fia-é ez?"
        },
        {
            "type": "line",
            "value": "És monda nékik: Bizonyára azt a példabeszédet mondjátok nékem: Orvos, gyógyítsd meg magadat! Amiket hallottunk, hogy Kapernaumban történtek, itt a te hazádban is cselekedd meg azokat."
        },
        {
            "type": "line",
            "value": "Monda pedig: Bizony mondom néktek: Egy próféta sem kedves az ő hazájában."
        },
        {
            "type": "line",
            "value": "És igazán mondom néktek, hogy Illés idejében sok özvegy asszony volt Izráelben, mikor az ég három esztendeig és hat hónapig be volt zárva, úgy hogy az egész tartományban nagy éhség volt;"
        },
        {
            "type": "line",
            "value": "Mégis azok közül senkihez nem küldetett Illés, hanem csak Sidonnak Sareptájába az özvegy asszonyhoz."
        },
        {
            "type": "line",
            "value": "És az Elizeus próféta idejében sok bélpoklos volt Izráelben; de azok közül egy sem tisztult meg, csak a Siriából való Naámán."
        },
        {
            "type": "line",
            "value": "És betelének mindnyájan haraggal a zsinagógában, mikor ezeket hallották."
        },
        {
            "type": "line",
            "value": "És felkelvén, kiűzék őt a városon kívül és vivék őt annak a hegynek szélére, amelyen az ő városuk épült, hogy onnan letaszítsák."
        },
        {
            "type": "line",
            "value": "Ő azonban közöttük átmenve, eltávozék."
        },
        {
            "type": "line",
            "value": "És leméne Kapernaumba, Galilea városába; és tanítja vala azokat szombatnapokon."
        },
        {
            "type": "line",
            "value": "És csodálkozának az ő tudományán, mert beszéde hatalmas vala."
        },
        {
            "type": "line",
            "value": "És a zsinagógában vala egy tisztátalan ördögi lélektől megszállt ember, aki fennhangon kiálta,"
        },
        {
            "type": "line",
            "value": "Mondván: Ah, mi közünk hozzád názáreti Jézus? Jöttél, hogy elveszíts minket? Ismerlek téged ki vagy: az Istennek ama Szentje!"
        },
        {
            "type": "line",
            "value": "És megdorgálá őt Jézus, mondván: Némulj meg és menj ki ez emberből! És az ördög azt a középre vetvén, kiméne belőle, és nem árta néki semmit."
        },
        {
            "type": "line",
            "value": "És támada félelem mindenekben, és egymással szólnak és beszélnek vala, mondván: Mi dolog ez, hogy nagy méltósággal és hatalommal parancsol a tisztátalan lelkeknek és kimennek?"
        },
        {
            "type": "line",
            "value": "És elterjede a hír ő felőle a környék minden helyén."
        },
        {
            "type": "line",
            "value": "Azután a zsinagógából eltávozván, a Simon házába méne. A Simon napa pedig nagy hideglelésben feküdt, és könyörögtek neki érette."
        },
        {
            "type": "line",
            "value": "És Jézus mellé állván, megdorgálá a hideglelést, és az elhagyá őt; és ő azonnal felkelvén, szolgála nékik."
        },
        {
            "type": "line",
            "value": "A nap lementével pedig, mindenek, akiknek különféle betegeik valának, ő hozzá vivék azokat; ő pedig mindegyikőjükre reávetvén kezeit, meggyógyítá őket."
        },
        {
            "type": "line",
            "value": "Sokakból pedig ördögök is mentek ki, kiáltozván és mondván: Te vagy ama Krisztus, az Isten Fia! De ő megdorgálván, nem engedé őket szólani, mivelhogy tudták, hogy ő a Krisztus."
        },
        {
            "type": "line",
            "value": "A nap fölkeltekor pedig kimenvén, puszta helyre méne; de a sokaság felkeresé őt, és hozzámenének, és tartóztaták őt, hogy ne menjen el tőlök."
        },
        {
            "type": "line",
            "value": "Ő pedig monda nékik: Egyéb városoknak is hirdetnem kell nékem az Istennek országát; mert azért küldettem."
        },
        {
            "type": "line",
            "value": "És prédikál vala Galilea zsinagógáiban."
        }
    ]
}
