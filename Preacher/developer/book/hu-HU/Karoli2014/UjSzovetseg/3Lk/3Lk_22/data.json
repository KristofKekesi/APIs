{
   "meta": {
   "type": "text",
   "name": "22. Fejezet"
   },
   "data": [
        {
            "type": "line",
            "value": "Elközelgetett pedig a kovásztalan kenyerek ünnepe, mely husvétnak mondatik."
        },
        {
            "type": "line",
            "value": "És a főpapok és az írástudók keresnek vala módot, hogyan öljék meg őt; mert féltek a néptől."
        },
        {
            "type": "line",
            "value": "Beméne pedig a Sátán Júdásba, ki Iskáriótesnek neveztetik, és a tizenkettőnek számából vala;"
        },
        {
            "type": "line",
            "value": "És elmenvén, megbeszélé a főpapokkal és a vezérekkel, mimódon adja őt nékik kezökbe."
        },
        {
            "type": "line",
            "value": "És azok örülének, és megszerződének, hogy pénzt adnak néki;"
        },
        {
            "type": "line",
            "value": "Ő pedig megigéré, és keres vala jó alkalmat, hogy őt nékik kezökbe adja zenebona nélkül."
        },
        {
            "type": "line",
            "value": "Eljöve pedig a kovásztalan kenyerek napja, melyen meg kelle öletni a husvéti báránynak;"
        },
        {
            "type": "line",
            "value": "És elküldé Pétert és Jánost, mondván: Elmenvén, készítsétek el nékünk a husvéti bárányt, hogy megegyük."
        },
        {
            "type": "line",
            "value": "Ők pedig mondának néki: Hol akarod, hogy elkészítsük?"
        },
        {
            "type": "line",
            "value": "És ő monda nékik: Ímé, mikor bementek a városba, szembe jő veletek egy ember, ki egy korsó vizet visz; kövessétek őt abba a házba, amelybe bemegy."
        },
        {
            "type": "line",
            "value": "És mondjátok a ház gazdájának: Ezt mondja néked a Mester: Hol van az a szállás, ahol megeszem az én tanítványaimmal a husvéti bárányt?"
        },
        {
            "type": "line",
            "value": "És ő mutat néktek egy nagy vacsoráló helyet, berendezve, ott készítsétek el."
        },
        {
            "type": "line",
            "value": "Elmenvén pedig, úgy találák, amint mondta nékik; és elkészíték a húsvéti bárányt."
        },
        {
            "type": "line",
            "value": "És mikor eljött az idő, asztalhoz üle, és a tizenkét apostol ő vele egyetembe."
        },
        {
            "type": "line",
            "value": "És monda nékik: Kívánva kívántam a husvéti bárányt megenni veletek, mielőtt én szenvednék:"
        },
        {
            "type": "line",
            "value": "Mert mondom néktek, hogy többé nem eszem abból, míglen beteljesedik az Isten országában."
        },
        {
            "type": "line",
            "value": "És a pohárt vévén, minekutána hálákat adott, monda: Vegyétek ezt, és osszátok el magatok között:"
        },
        {
            "type": "line",
            "value": "Mert mondom néktek, hogy nem iszom a szőlőtőkének gyümölcséből, míglen eljő az Isten országa."
        },
        {
            "type": "line",
            "value": "És minekutána a kenyeret vette, hálákat adván megszegé, és adá nékik, mondván: Ez az én testem, mely ti érettetek adatik: ezt cselekedjétek az én emlékezetemre."
        },
        {
            "type": "line",
            "value": "Hasonlóképpen a pohárt is, minekutána vacsorált, ezt mondván: E pohár amaz új szövetség az én véremben, mely ti érettetek kiontatik."
        },
        {
            "type": "line",
            "value": "De ímé annak a keze, aki engem elárul, velem van az asztalon."
        },
        {
            "type": "line",
            "value": "És az embernek Fia jóllehet, elmegy, mint elvégeztetett: de jaj annak az embernek, aki által elárultatik!"
        },
        {
            "type": "line",
            "value": "És ők kezdék egymás között kérdezni, vajjon ki lehet az ő közöttük, aki ezt meg fogja tenni?"
        },
        {
            "type": "line",
            "value": "Támada pedig köztük versengés is, hogy ki tekinthető köztük nagyobbnak."
        },
        {
            "type": "line",
            "value": "Ő pedig monda nékik: A pogányokon uralkodnak az ő királyaik, és akiknek azokon hatalmuk van, jóltévőknek hivatnak."
        },
        {
            "type": "line",
            "value": "De ti nem úgy: hanem aki legnagyobb köztetek, olyan legyen, mint aki legkisebb; és aki fő, mint aki szolgál."
        },
        {
            "type": "line",
            "value": "Mert melyik nagyobb, az-é, aki asztalnál ül, vagy aki szolgál? nemde aki asztalnál ül? De én ti köztetek olyan vagyok, mint aki szolgál."
        },
        {
            "type": "line",
            "value": "Ti vagytok pedig azok, kik megmaradtatok én velem az én kísérteteimben;"
        },
        {
            "type": "line",
            "value": "Én azért adok néktek, miképpen az én Atyám adott nékem, országot,"
        },
        {
            "type": "line",
            "value": "Hogy egyetek és igyatok az én asztalomon az én országomban, és üljetek királyi székeken, ítélvén az Izráelnek tizenkét nemzetségét."
        },
        {
            "type": "line",
            "value": "Monda pedig az Úr: Simon! Simon! ímé a Sátán kikért titeket, hogy megrostáljon, mint a búzát;"
        },
        {
            "type": "line",
            "value": "De én imádkoztam érted, hogy el ne fogyatkozzék a te hited: te azért idővel megtérvén, a te atyádfiait erősítsed."
        },
        {
            "type": "line",
            "value": "Ő pedig monda néki: Uram, te veled kész vagyok mind tömlöcre, mind halálra menni!"
        },
        {
            "type": "line",
            "value": "És ő monda: Mondom néked Péter: Ma nem szól addig a kakas, míg te háromszor meg nem tagadod, hogy ismersz engem."
        },
        {
            "type": "line",
            "value": "És monda nékik: Mikor elküldtelek benneteket erszény, táska és saru nélkül, volt-é valamiben fogyatkozástok? Ők pedig mondának: Semmiben sem."
        },
        {
            "type": "line",
            "value": "Monda azért nékik: De most, akinek erszénye van elővegye, hasonlóképpen a táskát; és akinek nincs, adja el felső ruháját, és vegyen szablyát."
        },
        {
            "type": "line",
            "value": "Mert mondom néktek, hogy még ennek az írásnak be kell teljesülni rajtam, hogy: És a gonoszok közé számláltatott. Mert amik reám vonatkoznak is, elvégeztetnek."
        },
        {
            "type": "line",
            "value": "Azok pedig mondának: Uram, ímé van itt két szablya. Ő pedig monda: Elég."
        },
        {
            "type": "line",
            "value": "És kimenvén, méne az ő szokása szerint az Olajfák hegyére; követék pedig őt az ő tanítványai is."
        },
        {
            "type": "line",
            "value": "És mikor ott a helyen vala, monda nékik: Imádkozzatok, hogy kísértetbe ne essetek."
        },
        {
            "type": "line",
            "value": "És ő eltávozék tőlök mintegy kőhajításnyira; és térdre esvén, imádkozék,"
        },
        {
            "type": "line",
            "value": "Mondván: Atyám, ha akarod, távoztasd el tőlem e pohárt; mindazáltal ne az én akaratom, hanem a tiéd legyen!"
        },
        {
            "type": "line",
            "value": "És angyal jelenék meg néki mennyből, erősítvén őt."
        },
        {
            "type": "line",
            "value": "És haláltusában lévén, buzgóságosabban imádkozék; és az ő verítéke olyan vala, mint a nagy vércseppek, melyek a földre hullanak."
        },
        {
            "type": "line",
            "value": "És minekutána fölkelt az imádkozástól, az ő tanítványaihoz menvén, aludva találá őket a szomorúság miatt,"
        },
        {
            "type": "line",
            "value": "És monda nékik: Mit alusztok? Keljetek fel és imádkozzatok, hogy kísértetbe ne essetek."
        },
        {
            "type": "line",
            "value": "És mikor még beszéle, ímé sokaság jöve, melynek az méne előtte, aki Júdásnak neveztetik, egy a tizenkettő közül: és közelgete Jézushoz, hogy őt megcsókolja."
        },
        {
            "type": "line",
            "value": "Jézus pedig monda néki: Júdás, csókkal árulod el az embernek Fiát?"
        },
        {
            "type": "line",
            "value": "Látván pedig azok, akik ő körülötte valának, ami következik, mondának néki: Uram, vágjuk-é őket fegyverrel?"
        },
        {
            "type": "line",
            "value": "És közülök valaki megvágá a főpap szolgáját, és levágá annak jobb fülét."
        },
        {
            "type": "line",
            "value": "Felelvén pedig Jézus, monda: Elég eddig. És illetvén annak fülét, meggyógyítá azt."
        },
        {
            "type": "line",
            "value": "Monda pedig Jézus azoknak, akik ő hozzá mentek, a főpapoknak, a templom tisztjeinek és a véneknek: Mint valami latorra, úgy jöttetek szablyákkal és fustélyokkal?"
        },
        {
            "type": "line",
            "value": "Mikor minden nap veletek voltam a templomban, a ti kezeiteket nem vetétek én reám; de ez a ti órátok, és a sötétségnek hatalma."
        },
        {
            "type": "line",
            "value": "Megfogván azért őt, elvezeték, és elvivék a főpap házába. Péter pedig követi vala távol."
        },
        {
            "type": "line",
            "value": "És mikor tüzet gerjesztettek az udvar közepén, és ők együtt leültek, Péter is leüle ő velök."
        },
        {
            "type": "line",
            "value": "És meglátván őt egy szolgálóleány, amint a világosságnál ült, szemeit reá vetvén, monda: Ez is ő vele vala!"
        },
        {
            "type": "line",
            "value": "Ő pedig megtagadá őt, mondván: Asszony, nem ismerem őt!"
        },
        {
            "type": "line",
            "value": "És egy kevéssel azután más látván őt, monda: Te is azok közül való vagy! Péter pedig monda: Ember, nem vagyok!"
        },
        {
            "type": "line",
            "value": "És úgy egy óra mulva más valaki erősíté, mondván: Bizony ez is vele vala: mert Galileából való is."
        },
        {
            "type": "line",
            "value": "Monda pedig Péter: Ember, nem tudom, mit mondasz! És azonnal, mikor ő még beszélt, megszólalt a kakas."
        },
        {
            "type": "line",
            "value": "És hátra fordulván az Úr, tekinte Péterre. És megemlékezék Péter az Úr szaváról, amint néki mondta: Mielőtt a kakas szól, háromszor megtagadsz engem."
        },
        {
            "type": "line",
            "value": "És kimenvén Péter, keservesen síra."
        },
        {
            "type": "line",
            "value": "És azok a férfiak, akik fogva tarták Jézust, csúfolják vala, vervén őt."
        },
        {
            "type": "line",
            "value": "És szemeit betakarván, arcul csapdosák őt, és kérdezék őt, mondván: Prófétáld meg ki az, aki téged vere?"
        },
        {
            "type": "line",
            "value": "És sok egyéb dolgot mondának néki, szidalmazván őt."
        },
        {
            "type": "line",
            "value": "És amint nappal lett, egybegyűle a nép véneinek tanácsa, főpapok és írástudók: és vivék őt az ő gyülekezetükbe,"
        },
        {
            "type": "line",
            "value": "Mondván: Ha te vagy a Krisztus, mondd meg nékünk. Monda pedig nékik: Ha mondom néktek, nem hiszitek:"
        },
        {
            "type": "line",
            "value": "De ha kérdezlek is, nem feleltek nékem, sem el nem bocsátotok."
        },
        {
            "type": "line",
            "value": "Mostantól fogva ül az embernek Fia az Isten hatalmának jobbja felől."
        },
        {
            "type": "line",
            "value": "Mondának pedig mindnyájan: Te vagy tehát az Isten Fia? Ő pedig monda nékik: Ti mondjátok, hogy én vagyok!"
        },
        {
            "type": "line",
            "value": "Azok pedig mondának: Mi szükségünk van még bizonyságra? Hiszen mi magunk hallottuk az ő szájából."
        }
    ]
}
