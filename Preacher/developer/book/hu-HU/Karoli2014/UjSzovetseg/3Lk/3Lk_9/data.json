{
   "meta": {
   "type": "text",
   "name": "9. Fejezet"
   },
   "data": [
        {
            "type": "line",
            "value": "Minekutána pedig összehívta Jézus az ő tizenkét tanítványát, ada nékik erőt és hatalmat minden ördögök ellen, és betegségek gyógyítására."
        },
        {
            "type": "line",
            "value": "És elküldé őket, hogy prédikálják az Isten országát, és betegeket gyógyítsanak."
        },
        {
            "type": "line",
            "value": "És monda nékik: Semmit az útra ne vigyetek, se pálcákat, se táskát, se kenyeret, se pénzt; se két-két ruhátok ne legyen."
        },
        {
            "type": "line",
            "value": "És valamely házba bementek, ott maradjatok, és onnét induljatok tovább."
        },
        {
            "type": "line",
            "value": "És valakik be nem fogadnak titeket, kimenvén abból a városból, még a port is verjétek le lábaitokról, bizonyságul ő ellenök."
        },
        {
            "type": "line",
            "value": "Kimenvén annakokáért, bejárák a falukat, hirdetvén az evangyéliomot, és gyógyítván mindenütt."
        },
        {
            "type": "line",
            "value": "Meghallá pedig Heródes a negyedes fejedelem, mindazokat, amik ő általa történtek: és zavarban volt, mivelhogy némelyek azt mondák, hogy János támadt fel a halálból;"
        },
        {
            "type": "line",
            "value": "Némelyek pedig, hogy Illés jelent meg; mások meg, hogy a régi próféták közül támadt fel valamelyik."
        },
        {
            "type": "line",
            "value": "És monda Heródes: Jánosnak én vettem fejét: kicsoda hát ez, aki felől én ilyen dolgokat hallok? És igyekezik vala őt látni."
        },
        {
            "type": "line",
            "value": "Visszatérvén pedig az apostolok, elbeszélének néki mindent, amit cselekedtek. És azokat maga mellé vévén, elvonula magánosan a Bethsaida nevű városnak puszta helyére."
        },
        {
            "type": "line",
            "value": "A sokaság pedig ezt megtudván, követé őt: és ő örömmel fogadván őket, szóla nékik az Isten országáról, és akiknek gyógyulásra volt szükségök, azokat meggyógyítá."
        },
        {
            "type": "line",
            "value": "A nap pedig hanyatlani kezdett; és a tizenkettő ő hozzá járulván, monda néki: Bocsásd el a sokaságot, hogy elmenvén a körülvaló falvakba és majorokba megszálljanak, és eledelt találjanak, mert itt puszta helyen vagyunk."
        },
        {
            "type": "line",
            "value": "Ő pedig monda nékik: Adjatok nékik ti enni. Azok pedig mondának: Nincs nékünk több öt kenyerünknél és két halunknál; hanem ha elmegyünk és mi veszünk eledelt az egész sokaságnak."
        },
        {
            "type": "line",
            "value": "Mert valának ott mintegy ötezeren férfiak. Monda pedig az ő tanítványainak: Ültessétek le őket csoportokba ötvenével."
        },
        {
            "type": "line",
            "value": "És akképpen cselekedének, és leülteték valamennyit."
        },
        {
            "type": "line",
            "value": "Minekutána pedig vette az öt kenyeret és a két halat, a mennybe emelvén szemeit, megáldá azokat, és megszegé; és adá a tanítványoknak, hogy a sokaság elé tegyék."
        },
        {
            "type": "line",
            "value": "Evének azért és megelégedének mindnyájan; és felszedék ami darabok maradtak tőlük, tizenkét kosárral."
        },
        {
            "type": "line",
            "value": "És lőn, mikor ő magában imádkozék, vele valának a tanítványok; és megkérdé őket, mondván: Kinek mond engem a sokaság?"
        },
        {
            "type": "line",
            "value": "Ők pedig felelvén, mondának: Keresztelő Jánosnak; némelyek pedig Illésnek; némelyek pedig, hogy a régi próféták közül támadt fel valamelyik."
        },
        {
            "type": "line",
            "value": "És monda nékik: Hát ti kinek mondotok engem? Felelvén pedig Péter, monda: Az Isten ama Krisztusának."
        },
        {
            "type": "line",
            "value": "Ő pedig reájok parancsolván, meghagyá, hogy ezt senkinek ne mondják;"
        },
        {
            "type": "line",
            "value": "Ezt mondván: Szükség az ember Fiának sokat szenvedni és megvettetni a vénektől, a főpapoktól és írástudóktól, és megöletni, és harmadnapon feltámadni."
        },
        {
            "type": "line",
            "value": "Mondja vala pedig mindeneknek: Ha valaki én utánam akar jőni, tagadja meg magát, és vegye fel az ő keresztjét minden nap, és kövessen engem."
        },
        {
            "type": "line",
            "value": "Mert aki meg akarja tartani az ő életét, elveszti azt; aki pedig elveszti az ő életét én érettem, az megtartja azt."
        },
        {
            "type": "line",
            "value": "Mert mit használ az embernek, ha mind e világot megnyeri is, ő magát pedig elveszti vagy magában kárt vall?"
        },
        {
            "type": "line",
            "value": "Mert valaki szégyel engem és az én beszédemet, az embernek Fia is szégyelni fogja azt, mikor eljő az ő dicsőségével, és az Atyáéval és a szent angyalokéval."
        },
        {
            "type": "line",
            "value": "Mondom pedig néktek bizonnyal, hogy vannak az itt állók közül némelyek, kik a halált meg nem kóstolják, mígnem meglátják az Istennek országát."
        },
        {
            "type": "line",
            "value": "És lőn e beszédek után mintegy nyolcadnappal, hogy maga mellé vevé Pétert, Jánost és Jakabot, és felméne a hegyre imádkozni."
        },
        {
            "type": "line",
            "value": "És imádkozása közben az ő orcájának ábrázata elváltozék, és az ő ruhája fehér és fénylő lőn."
        },
        {
            "type": "line",
            "value": "És ímé két férfiú beszél vala ő vele, kik valának Mózes és Illés;"
        },
        {
            "type": "line",
            "value": "Kik dicsőségben megjelenvén, beszélik vala az ő halálát, melyet Jeruzsálemben fog megteljesíteni."
        },
        {
            "type": "line",
            "value": "Pétert pedig és a vele lévőket elnyomá az álom; de mikor felébredtek, láták az ő dicsőségét, és ama két férfiút, kik vele állanak vala."
        },
        {
            "type": "line",
            "value": "És lőn, mikor azok eltávoztak ő tőle, monda Péter Jézusnak: Mester, jó nékünk itt lennünk: csináljunk azért három hajlékot, egyet néked, Mózesnek is egyet, és egyet Illésnek; nem tudván mit mond."
        },
        {
            "type": "line",
            "value": "És mikor ő ezeket mondá, felhő támada és azokat beárnyékozá; ők pedig megfélemlének, mikor azok bementek a felhőbe."
        },
        {
            "type": "line",
            "value": "És szózat lőn a felhőből, mondván: Ez amaz én szerelmes Fiam, őt hallgassátok."
        },
        {
            "type": "line",
            "value": "És mikor a szózat lőn, találtaték Jézus csak maga. Ők pedig hallgatának, és semmit abból, amit láttak, senkinek el nem mondának azokban a napokban."
        },
        {
            "type": "line",
            "value": "És lőn másnap, mikor ők a hegyről leszállottak, sok nép méne elébe."
        },
        {
            "type": "line",
            "value": "És ímé egy a sokaság közül felkiálta, mondván: Mester, kérlek téged, tekints az én fiamra; mert nékem egyetlen egyem:"
        },
        {
            "type": "line",
            "value": "És ímé a lélek megragadja őt, és hirtelen kiált; és szaggatja őt, annyira, hogy tajtékot túr, és nehezen megy el tőle, szaggatván őt."
        },
        {
            "type": "line",
            "value": "És kérem a te tanítványaidat, hogy űzzék ki azt, de nem tudták."
        },
        {
            "type": "line",
            "value": "Felelvén pedig Jézus, monda: Óh hitetlen és elfajult nemzetség! meddig leszek köztetek, és meddig tűrlek titeket? Hozd ide a te fiadat!"
        },
        {
            "type": "line",
            "value": "Amíg pedig az odaméne, azon közben az ördög földhöz üté azt, és megrángatá. De Jézus megdorgálá a tisztátalan lelket, és meggyógyítá a gyermeket, és adá azt az ő atyjának."
        },
        {
            "type": "line",
            "value": "Elálmélkodának pedig mindnyájan az Istennek nagyságos erején. Mikor pedig mindnyájan csodálkozának mind azokon, amiket Jézus cselekedék, monda az ő tanítványainak:"
        },
        {
            "type": "line",
            "value": "Vegyétek füleitekbe ezeket a beszédeket: Mert az embernek Fia az emberek kezébe fog adatni."
        },
        {
            "type": "line",
            "value": "De ők nem érték e mondást, és el vala rejtve előlük, hogy ne értsék azt; és féltek őt megkérdezni e mondás felől."
        },
        {
            "type": "line",
            "value": "Támada pedig bennök az a gondolat, hogy ki nagyobb közöttük."
        },
        {
            "type": "line",
            "value": "Jézus pedig látván az ő szívök gondolatát, egy kis gyermeket megfogván, maga mellé állatá azt,"
        },
        {
            "type": "line",
            "value": "És monda nékik: Valaki e kis gyermeket befogadja az én nevemben, engem fogad be; és valaki engem befogad, azt fogadja be, aki engem elküldött; mert aki legkisebb mindnyájan ti közöttetek, az lesz nagy."
        },
        {
            "type": "line",
            "value": "Felelvén pedig János, monda: Mester, láttunk valakit, aki a te nevedben ördögöket űz; és eltiltók őt, mivelhogy téged nem követ mi velünk."
        },
        {
            "type": "line",
            "value": "És monda néki Jézus: Ne tiltsátok el: mert aki nincs ellenünk, mellettünk van."
        },
        {
            "type": "line",
            "value": "Lőn pedig, mikor az idő elközelgete, hogy ő felvitessék, eltökélte magát, hogy Jeruzsálembe megy,"
        },
        {
            "type": "line",
            "value": "És követeket külde az ő orcája előtt; és azok elmenvén, bemenének egy samaritánus faluba, hogy néki szállást készítsenek."
        },
        {
            "type": "line",
            "value": "De nem fogadák be őt, mivelhogy ő Jeruzsálembe megy vala."
        },
        {
            "type": "line",
            "value": "Mikor pedig ezt látták az ő tanítványai, Jakab és János, mondának: Uram, akarod-é, hogy mondjuk, hogy tűz szálljon alá az égből, és eméssze meg ezeket, mint Illyés is cselekedett?"
        },
        {
            "type": "line",
            "value": "De Jézus megfordulván, megdorgálá őket, mondván: Nem tudjátok minémű lélek van ti bennetek:"
        },
        {
            "type": "line",
            "value": "Mert az embernek Fia nem azért jött, hogy elveszítse az emberek lelkét, hanem hogy megtartsa. Elmenének azért más faluba."
        },
        {
            "type": "line",
            "value": "Lőn pedig, mikor menének, valaki monda néki az úton: Követlek téged Uram, valahová mégy!"
        },
        {
            "type": "line",
            "value": "És monda néki Jézus: A rókáknak barlangjuk van, és az égi madaraknak fészkük; de az ember Fiának nincs fejét hová lehajtania."
        },
        {
            "type": "line",
            "value": "Monda pedig másnak: Kövess engem. Az pedig monda: Uram, engedd meg nékem, hogy előbb elmenjek és eltemessem az én atyámat."
        },
        {
            "type": "line",
            "value": "Monda pedig néki Jézus: Hadd temessék el a halottak az ő halottaikat: te pedig elmenvén, hirdesd az Isten országát."
        },
        {
            "type": "line",
            "value": "Monda pedig más is: Követlek téged Uram; de előbb engedd meg nékem, hogy búcsút vegyek azoktól, akik az én házamban vannak."
        },
        {
            "type": "line",
            "value": "És monda néki Jézus: Valaki az eke szarvára veti kezét, és hátra tekint, nem alkalmas az Isten országára."
        }
    ]
}
