{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Igaz ez a beszéd: Ha valaki püspökséget kiván, jó dolgot kíván."
        },
        {
            "type": "line",
            "value": "Szükséges annakokáért, hogy a püspök feddhetetlen legyen, egy feleségű férfiú, józan, mértékletes, illedelmes, vendégszerető, a tanításra alkalmatos;"
        },
        {
            "type": "line",
            "value": "Nem borozó, nem verekedő, nem rút nyereségre vágyó; hanem szelíd, versengéstől ment, nem pénzsóvárgó;"
        },
        {
            "type": "line",
            "value": "Ki a maga házát jól igazgatja, gyermekeit engedelmességben tartja, minden tisztességgel;"
        },
        {
            "type": "line",
            "value": "(Mert ha valaki az ő tulajdon házát nem tudja igazgatni, mimódon visel gondot az Isten egyházára?)"
        },
        {
            "type": "line",
            "value": "Ne legyen új ember, nehogy felfuvalkodván, az ördög kárhozatába essék."
        },
        {
            "type": "line",
            "value": "Szükséges pedig, hogy jó bizonysága is legyen a kívülvalóktól; hogy gyalázatba és az ördög tőribe ne essék."
        },
        {
            "type": "line",
            "value": "Hasonlóképpen a diakónusok tisztességesek legyenek, nem kétnyelvűek, nem sok borivásba merültek, nem rút nyereségre vágyók;"
        },
        {
            "type": "line",
            "value": "Kiknél megvan a hit titka tiszta lelkiismerettel."
        },
        {
            "type": "line",
            "value": "És ezek is először megpróbáltassanak, azután szolgáljanak, ha feddhetetlenek."
        },
        {
            "type": "line",
            "value": "Feleségeik hasonlóképpen tisztességesek, nem patvarkodók, józanok, mindenben hívek legyenek."
        },
        {
            "type": "line",
            "value": "A diakónusok egy feleségű férfiak legyenek, akik gyermekeiket és tulajdon házaikat jól igazgatják."
        },
        {
            "type": "line",
            "value": "Mert akik jól szolgálnak, szép tisztességet szereznek magoknak, és sok bizodalmat a Jézus Krisztusban való hitben."
        },
        {
            "type": "line",
            "value": "Ezeket írom néked, remélvén, hogy nem sokára hozzád megyek;"
        },
        {
            "type": "line",
            "value": "De ha késném, hogy tudd meg, mimódon kell forgolódni az Isten házában, mely az élő Istennek egyháza, az igazságnak oszlopa és erőssége."
        },
        {
            "type": "line",
            "value": "És minden versengés nélkül nagy a kegyességnek eme titka: Isten megjelent testben, megigazíttatott lélekben, megláttatott az angyaloktól, hirdettetett a pogányok közt, hittek benne a világon, felvitetett dicsőségbe."
        }
    ]
}
