{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Pál, Jézus Krisztus apostola a mi megtartó Istenünknek, és Jézus Krisztusnak a mi reménységünknek rendelése szerint,"
        },
        {
            "type": "line",
            "value": "Timótheusnak, az én igaz fiamnak a hitben: Kegyelem, irgalmasság és békesség Istentől, a mi Atyánktól, és Krisztus Jézustól, a mi Urunktól."
        },
        {
            "type": "line",
            "value": "Amiképpen Macedóniába menetelemkor kértelek téged, hogy maradj Efézusban, hogy megmondjad némelyeknek, ne tanítsanak más tudományt,"
        },
        {
            "type": "line",
            "value": "Se mesékkel és vége-hossza nélkül való nemzetségi táblázatokkal ne foglalkozzanak, amelyek inkább versengéseket támasztanak, mint Istenben való épülést a hit által."
        },
        {
            "type": "line",
            "value": "A parancsolatnak vége pedig a tiszta szívből, jó lelkiismeretből és igaz hitből való szeretet:"
        },
        {
            "type": "line",
            "value": "Melyektől némelyek eltévelyedvén, hiábavaló beszédre hajlottak:"
        },
        {
            "type": "line",
            "value": "Kik törvénytanítók akarván lenni, nem értik, sem amiket beszélnek, sem amiket erősítgetnek."
        },
        {
            "type": "line",
            "value": "Tudjuk pedig, hogy a törvény jó, ha valaki törvényszerűen él vele,"
        },
        {
            "type": "line",
            "value": "Tudván azt, hogy a törvény nem az igazért van, hanem a törvénytaposókért és engedetlenekért, az istentelenekért és bűnösökért, a latrokért és fertelmesekért, az atya- és anyagyilkosokért, emberölőkért."
        },
        {
            "type": "line",
            "value": "Paráznákért, férfifertőztetőkért, emberrablókért, hazugokért, hamisan esküvőkért, és ami egyéb csak az egészséges tudománynyal ellenkezik,"
        },
        {
            "type": "line",
            "value": "A boldog Isten dicsőségének evangyélioma szerint, mely reám bízatott."
        },
        {
            "type": "line",
            "value": "És hálát adok annak, aki engem megerősített, a Krisztus Jézusnak, a mi Urunknak, hogy engem hívnek ítélt, rendelvén a szolgálatra,"
        },
        {
            "type": "line",
            "value": "Ki előbb istenkáromló, üldöző és erőszakoskodó valék: de könyörült rajtam, mert tudatlanul cselekedtem hitetlenségben;"
        },
        {
            "type": "line",
            "value": "Szerfelett megsokasodott pedig a mi Urunknak kegyelme a Krisztus Jézusban való hittel és szeretettel."
        },
        {
            "type": "line",
            "value": "Igaz beszéd ez és teljes elfogadásra méltó, hogy Krisztus Jézus azért jött e világra, hogy megtartsa a bűnösöket, akik közül első vagyok én."
        },
        {
            "type": "line",
            "value": "De azért könyörült rajtam, hogy Jézus Krisztus bennem mutassa meg legelőbb a teljes hosszútűrését, példa gyanánt azoknak, akik hiendenek ő benne az örök életre."
        },
        {
            "type": "line",
            "value": "Az örökkévaló királynak pedig, a halhatatlan, láthatatlan, egyedül bölcs Istennek tisztesség és dicsőség örökkön örökké! Ámen."
        },
        {
            "type": "line",
            "value": "Ezt a parancsolatot adom néked, fiam Timótheus, a rólad való korábbi jövendölések szerint, hogy vitézkedjél azokban ama jó vitézséggel,"
        },
        {
            "type": "line",
            "value": "Megtartván a hitet és jó lelkiismeretet, melyet némelyek elvetvén, a hit dolgában hajótörést szenvedtek;"
        },
        {
            "type": "line",
            "value": "Kik közül való Himenéus és Alexander, kiket átadtam a sátánnak, hogy megtanulják, hogy ne káromkodjanak."
        }
    ]
}
