{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Annakokáért annál is inkább szükséges nékünk a hallottakra figyelmeznünk, hogy valaha el ne sodortassunk."
        },
        {
            "type": "line",
            "value": "Mert ha az angyaloktól hirdetett beszéd erős volt és minden bűn és engedetlenség elvette igazságos büntetését:"
        },
        {
            "type": "line",
            "value": "Mimódon menekedünk meg mi, hogyha nem törődünk ily nagy idvességgel? amelyet, miután kezdetben hirdetett az Úr, azok, akik hallották, biztosítottak számunkra,"
        },
        {
            "type": "line",
            "value": "Velök együtt bizonyságot tevén arról az Isten, jelekkel meg csodákkal és sokféle erőkkel s a Szent Léleknek közléseivel az ő akarata szerint."
        },
        {
            "type": "line",
            "value": "Mert nem angyaloknak vetette alá a jövendő világot, amelyről szólunk."
        },
        {
            "type": "line",
            "value": "Sőt bizonyságot tett valahol valaki, mondván: Micsoda az ember, hogy megemlékezel ő róla, avagy az embernek fia, hogy gondod van reá?"
        },
        {
            "type": "line",
            "value": "Kisebbé tetted őt rövid időre az angyaloknál, dicsőséggel és tisztességgel megkoronáztad őt és úrrá tetted kezeid munkáin,"
        },
        {
            "type": "line",
            "value": "Mindent lábai alá vetettél. Mert azzal, hogy néki mindent alávetett, semmit sem hagyott alávetetlenül: de most még nem látjuk, hogy néki minden alávettetett."
        },
        {
            "type": "line",
            "value": "Azt azonban látjuk, hogy Jézus, aki egy kevés időre kisebbé tétetett az angyaloknál, a halál elszenvedéséért dicsőséggel és tisztességgel koronáztatott meg, hogy az Isten kegyelméből mindenkiért megízlelje a halált."
        },
        {
            "type": "line",
            "value": "Mert illendő vala, hogy akiért minden és aki által minden, sok fiakat vezérelvén dicsőségre, az ő idvességök fejedelmét szenvedések által tegye tökéletessé."
        },
        {
            "type": "line",
            "value": "Mert a megszentelő és a megszenteltek egytől valók mindnyájan, amely oknál fogva nem szégyenli őket atyjafiainak hívni,"
        },
        {
            "type": "line",
            "value": "Mondván: Hirdetem a te nevedet az én atyámfiainak, az anyaszentegyháznak közepette dícséretet mondok néked."
        },
        {
            "type": "line",
            "value": "És ismét: Én ő benne bízom; és ismét: Ímhol vagyok én és a gyermekek, akiket az Isten nékem adott."
        },
        {
            "type": "line",
            "value": "Mivel tehát a gyermekek testből és vérből valók, ő is hasonlatosképpen részese lett azoknak, hogy a halál által megsemmisítse azt, akinek hatalma van a halálon, tudniillik az ördögöt,"
        },
        {
            "type": "line",
            "value": "És megszabadítsa azokat, akik a haláltól való félelem miatt teljes életökben rabok valának."
        },
        {
            "type": "line",
            "value": "Mert nyilván nem angyalokat karolt fel, hanem az Ábrahám magvát karolta fel."
        },
        {
            "type": "line",
            "value": "Annakokáért mindenestől fogva hasonlatosnak kellett lennie az atyafiakhoz, hogy könyörülő legyen és hív főpap az Isten előtt való dolgokban, hogy engesztelést szerezzen a nép bűneiért."
        },
        {
            "type": "line",
            "value": "Mert amennyiben szenvedett, ő maga is megkísértetvén, segíthet azokon, akik megkísértetnek."
        }
    ]
}
