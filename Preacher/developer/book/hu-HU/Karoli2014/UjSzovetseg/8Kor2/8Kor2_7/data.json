{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Mivelhogy azért ilyen ígéreteink vannak, szeretteim, tisztítsuk meg magunkat minden testi és lelki tisztátalanságtól, Isten félelmében vivén véghez a mi megszentelésünket."
        },
        {
            "type": "line",
            "value": "Fogadjatok be minket; senkit meg nem bántottunk, senkit meg nem rontottunk, senkit meg nem csaltunk."
        },
        {
            "type": "line",
            "value": "Nem vádképpen mondom; hisz előbb mondottam, hogy szívünkben vagytok, hogy együtt haljunk, együtt éljünk."
        },
        {
            "type": "line",
            "value": "Nagy az én bizodalmam hozzátok, nagy az én dicsekvésem felőletek; telve vagyok vígasztalódással, felettébb való az én örömem minden mi nyomorúságunk mellett."
        },
        {
            "type": "line",
            "value": "Mert mikor Macedóniába jöttünk, sem volt semmi nyugodalma a mi testünknek, sőt mindenképpen nyomorogtunk; kívül harc, belől félelem."
        },
        {
            "type": "line",
            "value": "De az Isten, a megalázottak vígasztalója, minket is megvígasztalt Titus megjöttével."
        },
        {
            "type": "line",
            "value": "Sőt nem megjöttével csupán, hanem azzal a vígasztalással is, amelylyel ti vígasztaltátok meg, hírül hozván nékünk a ti kivánkozástokat, a ti kesergésteket, a ti hozzám való ragaszkodástokat; úgyhogy én még jobban örvendeztem."
        },
        {
            "type": "line",
            "value": "Hát ha megszomorítottalak is titeket azzal a levéllel, nem bánom, noha bántam; mert látom, hogy az a levél, ha ideig-óráig is, megszomorított titeket."
        },
        {
            "type": "line",
            "value": "Most örülök, nem azért, hogy megszomorodtatok, hanem hogy megtérésre szomorodtatok meg. Mert Isten szerint szomorodtatok meg, hogy miattunk semmiben kárt ne valljatok."
        },
        {
            "type": "line",
            "value": "Mert az Isten szerint való szomorúság üdvösségre való megbánhatatlan megtérést szerez; a világ szerint való szomorúság pedig halált szerez."
        },
        {
            "type": "line",
            "value": "Mert ímé ez a ti Isten szerint való megszomorodástok milyen nagy buzgóságot keltett ti bennetek, sőt védekezést, sőt bosszankodást, sőt félelmet, sőt kívánkozást, sőt buzgóságot, sőt bosszúállást. Mindenképpen bebizonyítottátok, hogy tiszták vagytok e dologban."
        },
        {
            "type": "line",
            "value": "Ha tehát írtam is néktek, nem a sértő miatt, sem a sértett miatt; hanem hogy nyilvánvaló legyen nálatok a mi irántatok való buzgóságunk Isten előtt."
        },
        {
            "type": "line",
            "value": "Annakokáért megvígasztalódtunk a ti vígasztalástokon; de sokkal inkább örültünk a Titus örömén, hogy az ő lelkét ti mindnyájan megnyugtattátok:"
        },
        {
            "type": "line",
            "value": "Mert ha dicsekedtem valamit néki felőletek, nem maradtam szégyenben; de amint ti néktek mindent igazán szólottam, azonképpen a mi Titus előtt való dicsekvésünk is igazsággá lett."
        },
        {
            "type": "line",
            "value": "És ő még jobb szívvel van irántatok, visszaemlékezvén mindnyájatoknak engedelmességére, hogy félelemmel és rettegéssel fogadtátok őt."
        },
        {
            "type": "line",
            "value": "Örülök, hogy mindenképpen bízhatom bennetek."
        }
    ]
}
