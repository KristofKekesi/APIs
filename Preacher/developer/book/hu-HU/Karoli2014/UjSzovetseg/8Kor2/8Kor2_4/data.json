{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Annakokáért, mivelhogy ilyen szolgálatban vagyunk, amint a kegyelmet nyertük, nem csüggedünk el;"
        },
        {
            "type": "line",
            "value": "Hanem lemondtunk a szégyen takargatásáról, mint akik nem járunk ravaszságban, és nem is hamisítjuk meg az Isten ígéjét, de a nyilvánvaló igazsággal kelletjük magunkat minden ember lelkiismeretének az Isten előtt."
        },
        {
            "type": "line",
            "value": "Ha mégis leplezett a mi evangyéliomunk, azoknak leplezett, akik elvesznek:"
        },
        {
            "type": "line",
            "value": "Akikben e világ Istene megvakította a hitetlenek elméit, hogy ne lássák a Krisztus dicsőséges evangyéliomának világosságát, aki az Isten képe."
        },
        {
            "type": "line",
            "value": "Mert nem magunkat prédikáljuk, hanem az Úr Jézus Krisztust; magunkat pedig, mint a ti szolgáitokat, a Jézusért."
        },
        {
            "type": "line",
            "value": "Mert az Isten, aki szólt: setétségből világosság ragyogjon, ő gyújtott világosságot a mi szívünkben az Isten dicsősége ismeretének a Jézus Krisztus arcán való világoltatása végett."
        },
        {
            "type": "line",
            "value": "Ez a kincsünk pedig cserépedényekben van, hogy amaz erőnek nagy volta Istené legyen, és nem magunktól való."
        },
        {
            "type": "line",
            "value": "Mindenütt nyomorgattatunk, de meg nem szoríttatunk; kétségeskedünk, de nem esünk kétségbe;"
        },
        {
            "type": "line",
            "value": "Üldöztetünk, de el nem hagyatunk; tiportatunk, de el nem veszünk;"
        },
        {
            "type": "line",
            "value": "Mindenkor testünkben hordozzuk az Úr Jézus halálát, hogy a Jézusnak élete is látható legyen a mi testünkben."
        },
        {
            "type": "line",
            "value": "Mert mi, akik élünk, mindenkor halálra adatunk a Jézusért, hogy a Jézus élete is látható legyen a mi halandó testünkben."
        },
        {
            "type": "line",
            "value": "Azért a halál mi bennünk munkálkodik, az élet pedig ti bennetek."
        },
        {
            "type": "line",
            "value": "Mivelhogy pedig a hitnek mi bennünk is ugyanaz a lelke van meg, amint írva van: Hittem és azért szóltam; hiszünk mi is, és azért szólunk;"
        },
        {
            "type": "line",
            "value": "Tudván, hogy aki feltámasztotta az Úr Jézust, Jézus által minket is feltámaszt, és veletek együtt előállít."
        },
        {
            "type": "line",
            "value": "Mert minden ti érettetek van, hogy a kegyelem sokasodva sokak által a hálaadást bőségessé tegye az Isten dicsőségére."
        },
        {
            "type": "line",
            "value": "Azért nem csüggedünk; sőt ha a mi külső emberünk megromol is, a belső mindazáltal napról-napra újul."
        },
        {
            "type": "line",
            "value": "Mert a mi pillanatnyi könnyű szenvedésünk igen-igen nagy örök dicsőséget szerez nékünk;"
        },
        {
            "type": "line",
            "value": "Mivelhogy nem a láthatókra nézünk, hanem a láthatatlanokra; mert a láthatók ideig valók, a láthatatlanok pedig örökkévalók."
        }
    ]
}
