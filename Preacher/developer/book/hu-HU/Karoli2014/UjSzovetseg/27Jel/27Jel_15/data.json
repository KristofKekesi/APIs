{
   "meta": {
   "type": "text",
   "name": "15. Fejezet"
   },
   "data": [
        {
            "type": "line",
            "value": "És láték mennyben más nagy és csodálatos jelt: hét angyalt, akinél vala a hét utolsó csapás; mert az által teljesedett be az Istennek haragja."
        },
        {
            "type": "line",
            "value": "És láték úgymint üvegtengert tűzzel elegyítve; és azokat, akik diadalmasok a fenevadon és az ő képén, és bélyegén és az ő nevének számán, látám állani az üvegtenger mellett, akiknek kezében valának az Istennek hárfái."
        },
        {
            "type": "line",
            "value": "És énekelik vala Mózesnek az Isten szolgájának énekét, és a Báránynak énekét, ezt mondván: Nagyok és csodálatosak a te dolgaid, mindenható Úr Isten; igazságosak és igazak a te útaid, óh szentek Királya!"
        },
        {
            "type": "line",
            "value": "Ki ne félne téged, Uram! és ki ne dicsőítené a te nevedet? mert csak egyedül vagy szent. Mert eljőnek mind a pogányok és lehajolnak előtted; mert a te ítéleteid nyilvánvalókká lettek."
        },
        {
            "type": "line",
            "value": "És ezeknek utána látám, és ímé megnyittaték a mennyben a bizonyságtétel sátorának temploma,"
        },
        {
            "type": "line",
            "value": "És kijöve a templomból a hét angyal, akinél a hét csapás vala, tiszta és fehér gyolcsba öltözve, és mellöknél arany övekkel körülövezve."
        },
        {
            "type": "line",
            "value": "És egy a négy lelkes állat közül ada a hét angyalnak hét aranypoharat, amely az örökkön örökké élő Istennek haragjával teljes vala."
        },
        {
            "type": "line",
            "value": "És megtelék a templom füsttel az Isten dicsőségének és erejének miatta, és senki a templomba be nem mehet vala, mígnem a hét angyal hét csapása bevégeztetik."
        }
    ]
}
