{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "Mondom tehát: Avagy elvetette-é Isten az ő népét? Távol legyen; mert én is izráelita vagyok, az Ábrahám magvából, Benjámin nemzetségéből való."
        },
        {
            "type": "line",
            "value": "Nem vetette el Isten az ő népét, melyet eleve ismert. Avagy nem tudjátok-é, mit mond az írás Illésről? amint könyörög Istenhez Izráel ellen, mondván:"
        },
        {
            "type": "line",
            "value": "Uram, a te prófétáidat megölték, és a te oltáraidat lerombolták; és csak én egyedül maradtam, és engem is halálra keresnek."
        },
        {
            "type": "line",
            "value": "De mit mond néki az isteni felelet? Meghagytam magamnak hétezer embert, akik nem hajtottak térdet a Baálnak."
        },
        {
            "type": "line",
            "value": "Ekképpen azért most is van maradék a kegyelemből való választás szerint."
        },
        {
            "type": "line",
            "value": "Hogyha pedig kegyelemből, akkor nem cselekedetekből: különben a kegyelem nem volna többé kegyelem. Hogyha pedig cselekedetekből, akkor nem kegyelemből: különben a cselekedet nem volna többé cselekedet."
        },
        {
            "type": "line",
            "value": "Micsoda tehát? amit Izráel keres, azt nem nyerte meg: a választottak ellenben megnyerték, a többiek pedig megkeményíttettek:"
        },
        {
            "type": "line",
            "value": "Amint meg van írva: Az Isten kábultság lelkét adta nékik; szemeket, hogy ne lássanak, füleket, hogy ne halljanak, mind e mai napig."
        },
        {
            "type": "line",
            "value": "Dávid is ezt mondja: Legyen az ő asztaluk tőrré, hálóvá, botránkozássá és megtorlássá."
        },
        {
            "type": "line",
            "value": "Sötétüljenek meg az ő szemeik, hogy ne lássanak, és az ő hátokat mindenkorra görbítsd meg."
        },
        {
            "type": "line",
            "value": "Annakokáért mondom: Avagy azért botlottak-é meg, hogy elessenek? Távol legyen; hanem az ő esetük folytán lett az idvesség a pogányoké, hogy ők felingereltessenek."
        },
        {
            "type": "line",
            "value": "Ha pedig az ő esetök világnak gazdagsága, és az ő veszteségök pogányok gazdagsága, mennyivel inkább az ő teljességök?"
        },
        {
            "type": "line",
            "value": "Mert néktek mondom a pogányoknak, amennyiben hát én pogányok apostola vagyok, a szolgálatomat dicsőítem,"
        },
        {
            "type": "line",
            "value": "Ha ugyan felingerelhetném az én atyámfiait, és megtarthatnék közülök némelyeket."
        },
        {
            "type": "line",
            "value": "Mert ha az ő elvettetésök a világnak megbékélése, micsoda lesz a felvételök hanemha élet a halálból?"
        },
        {
            "type": "line",
            "value": "Ha pedig a zsenge szent, akkor a tészta is; és ha a gyökér szent, az ágak is azok."
        },
        {
            "type": "line",
            "value": "Ha pedig némely ágak kitörettek, te pedig vadolajfa létedre beoltattál azok közé, és részese lettél az olajfa gyökerének és zsírjának;"
        },
        {
            "type": "line",
            "value": "Ne kevélykedjél az ágak ellenében: ha pedig kevélykedel, nem te hordozod a gyökeret, hanem a gyökér téged."
        },
        {
            "type": "line",
            "value": "Azt mondod azért: Kitörettek az ágak, hogy én oltassam be."
        },
        {
            "type": "line",
            "value": "Úgy van; hitetlenség miatt törettek ki, te pedig hit által állasz; fel ne fuvalkodjál, hanem félj;"
        },
        {
            "type": "line",
            "value": "Mert ha az Isten a természet szerint való ágaknak nem kedvezett, majd néked sem kedvez."
        },
        {
            "type": "line",
            "value": "Tekintsd meg azért az Istennek kegyességét és keménységét: azok iránt akik elestek, keménységét; irántad pedig a kegyességét, ha megmaradsz a kegyességben; különben te is kivágatol."
        },
        {
            "type": "line",
            "value": "Sőt azok is, ha meg nem maradnak a hitetlenségben, beoltatnak; mert az Isten ismét beolthatja őket."
        },
        {
            "type": "line",
            "value": "Mert ha te a természet szerint való vadolajfából kivágattál, és természet ellenére beoltattál a szelid olajfába: mennyivel inkább beoltatnak ezek a természet szerint valók az ő saját olajfájokba."
        },
        {
            "type": "line",
            "value": "Mert nem akarom, hogy ne tudjátok atyámfiai ezt a titkot, hogy magatokat el ne higyjétek, hogy a megkeményedés Izráelre nézve csak részben történt, ameddig a pogányok teljessége bemegyen."
        },
        {
            "type": "line",
            "value": "És így az egész Izráel megtartatik, amint meg van írva: Eljő Sionból a Szabadító, és elfordítja Jákóbtól a gonoszságokat:"
        },
        {
            "type": "line",
            "value": "És ez nékik az én szövetségem, midőn eltörlöm az ő bűneiket."
        },
        {
            "type": "line",
            "value": "Az evangyéliomra nézve ugyan ellenségek ti érettetek; de a választásra nézve szerelmetesek az atyákért."
        },
        {
            "type": "line",
            "value": "Mert megbánhatatlanok az Istennek ajándékai és az ő elhívása."
        },
        {
            "type": "line",
            "value": "Mert miképpen ti egykor engedetlenkedtetek az Istennek, most pedig irgalmasságot nyertetek az ő engedetlenségök miatt:"
        },
        {
            "type": "line",
            "value": "Azonképpen ők is most engedetlenkedtek, hogy a ti irgalmasságba jutásotok folytán ők is irgalmasságot nyerjenek;"
        },
        {
            "type": "line",
            "value": "Mert az Isten mindeneket engedetlenség alá rekesztett, hogy mindeneken könyörüljön."
        },
        {
            "type": "line",
            "value": "Óh Isten gazdagságának, bölcseségének és tudományának mélysége! Mely igen kikutathatatlanok az ő ítéletei s kinyomozhatatlanok az ő útai!"
        },
        {
            "type": "line",
            "value": "Mert kicsoda ismerte meg az Úr értelmét? vagy kicsoda volt néki tanácsosa?"
        },
        {
            "type": "line",
            "value": "Avagy kicsoda adott előbb néki, hogy annak visszafizesse azt?"
        },
        {
            "type": "line",
            "value": "Mert ő tőle, ő általa és ő reá nézve vannak mindenek. Övé a dicsőség mindörökké. Ámen."
        }
    ]
}
