{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "Atyámfiai, szívem szerint kívánom és Istentől könyörgöm az Izráel idvességét."
        },
        {
            "type": "line",
            "value": "Mert bizonyságot teszek felőlök, hogy Isten iránt való buzgóság van bennök, de nem megismerés szerint."
        },
        {
            "type": "line",
            "value": "Mert az Isten igazságát nem ismervén, és az ő tulajdon igazságukat igyekezvén érvényesíteni, az Isten igazságának nem engedelmeskedtek."
        },
        {
            "type": "line",
            "value": "Mert a törvény vége Krisztus minden hívőnek igazságára."
        },
        {
            "type": "line",
            "value": "Mert Mózes a törvényből való igazságról azt írja, hogy aki azokat cselekeszi, él azok által."
        },
        {
            "type": "line",
            "value": "A hitből való igazság pedig így szól: Ne mondd a te szívedben: Kicsoda megy föl a mennybe? (azaz, hogy Krisztust aláhozza;)"
        },
        {
            "type": "line",
            "value": "Avagy: Kicsoda száll le a mélységbe? (azaz, hogy Krisztust a halálból felhozza.)"
        },
        {
            "type": "line",
            "value": "De mit mond? Közel hozzád a beszéd, a szádban és a szívedben van: azaz a hit beszéde, amelyet mi hirdetünk."
        },
        {
            "type": "line",
            "value": "Mert ha a te száddal vallást teszel az Úr Jézusról, és szívedben hiszed, hogy az Isten feltámasztotta őt a halálból, megtartatol."
        },
        {
            "type": "line",
            "value": "Mert szívvel hiszünk az igazságra, szájjal teszünk pedig vallást az idvességre."
        },
        {
            "type": "line",
            "value": "Mert azt mondja az írás: Valaki hisz ő benne, meg nem szégyenül."
        },
        {
            "type": "line",
            "value": "Mert nincs különbség zsidó meg görög között; mert ugyanaz az Ura mindeneknek, aki kegyelemben gazdag mindenekhez, akik őt segítségül hívják."
        },
        {
            "type": "line",
            "value": "Mert minden, aki segítségül hívja az Úr nevét, megtartatik."
        },
        {
            "type": "line",
            "value": "Mimódon hívják azért segítségül azt, akiben nem hisznek? Mimódon hisznek pedig abban, aki felől nem hallottak? Mimódon hallanának pedig prédikáló nélkül?"
        },
        {
            "type": "line",
            "value": "Mimódon prédikálnak pedig, ha el nem küldetnek? amiképpen meg van írva: Mely szépek a békesség hirdetőknek lábai, akik jókat hirdetnek!"
        },
        {
            "type": "line",
            "value": "De nem mindenek engedelmeskedtek az evangyéliomnak. Mert Ésaiás azt mondja: Uram! Kicsoda hitt a mi beszédünknek?"
        },
        {
            "type": "line",
            "value": "Azért a hit hallásból van, a hallás pedig Isten ígéje által."
        },
        {
            "type": "line",
            "value": "De mondom: Avagy nem hallották-é? Sőt inkább az egész földre elhatott az ő hangjok, és a lakóföld véghatáráig az ő beszédök."
        },
        {
            "type": "line",
            "value": "De mondom: Avagy nem ismerte-é Izráel? Először Mózes mondja: Én titeket felingerellek egy nem néppel, értelmetlen néppel haragítalak meg titeket."
        },
        {
            "type": "line",
            "value": "Ésaiás pedig bátorságosan ezt mondja: Megtaláltak azok, akik engem nem keresnek; nyilvánvaló lettem azoknak, akik felőlem nem kérdezősködtek."
        },
        {
            "type": "line",
            "value": "Az Izráelről pedig ezt mondja: Egész napon kiterjesztettem kezeimet az engedetlenkedő és ellenmondó néphez."
        }
    ]
}
