{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Mit mondunk tehát, hogy Ábrahám a mi atyánk nyert volna test szerint?"
        },
        {
            "type": "line",
            "value": "Mert ha Ábrahám cselekedetekből igazult meg, van mivel dicsekedjék, de nem az Isten előtt."
        },
        {
            "type": "line",
            "value": "Mert mit mond az írás: Hitt pedig Ábrahám az Istennek, és tulajdoníttaték az ő néki igazságul."
        },
        {
            "type": "line",
            "value": "Annak pedig, aki munkálkodik, a jutalom nem tulajdoníttatik kegyelemből, hanem tartozás szerint;"
        },
        {
            "type": "line",
            "value": "Ellenben annak, aki nem munkálkodik, hanem hisz abban, aki az istentelent megigazítja, az ő hite tulajdoníttatik igazságul."
        },
        {
            "type": "line",
            "value": "Amint Dávid is boldognak mondja azt az embert, akinek az Isten igazságot tulajdonít cselekedetek nélkül."
        },
        {
            "type": "line",
            "value": "Boldogok, akiknek megbocsáttattak az ő hamisságaik, és akiknek elfedeztettek az ő bűneik."
        },
        {
            "type": "line",
            "value": "Boldog ember az, akinek az Úr bűnt nem tulajdonít."
        },
        {
            "type": "line",
            "value": "Ez a boldogság tehát a zsidónak, vagy a pogánynak is tulajdoníttatik-é? Mert azt mondjuk, hogy Ábrahámnak a hit tulajdoníttaték igazságul."
        },
        {
            "type": "line",
            "value": "Miképpen tulajdoníttaték tehát? Körülmetélt vagy körülmetéletlen állapotában? Nem körülmetélt, hanem körülmetéletlen állapotában."
        },
        {
            "type": "line",
            "value": "És a körülmetélkedés jegyét körülmetéletlenségében tanusított hite igazságának pecsétjéül nyerte: hogy atyja legyen mindazoknak, akik körülmetéletlen létökre hisznek, hogy azoknak is tulajdoníttassék az igazság;"
        },
        {
            "type": "line",
            "value": "És hogy atyja legyen a körülmetélteknek is, azoknak, akik nemcsak körülmetélkednek, hanem követik is a mi atyánknak Ábrahámnak körülmetéletlenségében tanusított hitének nyomdokait."
        },
        {
            "type": "line",
            "value": "Mert nem a törvény által adatott az ígéret Ábrahámnak, vagy az ő magvának, hogy e világnak örököse lesz, hanem a hitnek igazsága által."
        },
        {
            "type": "line",
            "value": "Mert ha azok az örökösök, kik a törvényből valók, hiábavalóvá lett a hit, és haszontalanná az ígéret:"
        },
        {
            "type": "line",
            "value": "Mert a törvény haragot nemz: ahol pedig nincsen törvény, ott törvény ellen való cselekedet sincsen."
        },
        {
            "type": "line",
            "value": "Azért hitből, hogy kegyelemből legyen; hogy erős legyen az ígéret az egész magnak; nemcsak a törvényből valónak, hanem az Ábrahám hitéből valónak is, aki mindnyájunknak atyánk"
        },
        {
            "type": "line",
            "value": "(Amint meg van írva, hogy sok nép atyjává tettelek téged) az előtt, az Isten előtt, akiben hitt, aki a holtakat megeleveníti, és azokat, amelyek nincsenek, előszólítja mint meglevőket."
        },
        {
            "type": "line",
            "value": "Aki reménység ellenére reménykedve hitte, hogy sok népnek atyjává lesz, aszerint, amint megmondatott: Így lészen a te magod."
        },
        {
            "type": "line",
            "value": "És hitében erős lévén, nem gondolt az ő már elhalt testére, mintegy százesztendős lévén, sem Sárának elhalt méhére;"
        },
        {
            "type": "line",
            "value": "Az Istennek ígéretében sem kételkedett hitetlenséggel, hanem erős volt a hitben, dicsőséget adván az Istennek,"
        },
        {
            "type": "line",
            "value": "És teljesen elhitte, hogy amit ő ígért, meg is cselekedheti."
        },
        {
            "type": "line",
            "value": "Azért is tulajdoníttaték néki igazságul."
        },
        {
            "type": "line",
            "value": "De nemcsak ő érette iratott meg, hogy tulajdoníttaték néki igazságul,"
        },
        {
            "type": "line",
            "value": "Hanem mi érettünk is, akiknek majd tulajdoníttatik, azoknak tudniillik, akik hisznek Abban, aki feltámasztotta a mi Urunkat a Jézust a halálból,"
        },
        {
            "type": "line",
            "value": "Ki a mi bűneinkért halálra adatott, és feltámasztatott a mi megigazulásunkért."
        }
    ]
}
