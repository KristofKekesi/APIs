{
   "meta": {
   "type": "text",
   "name": "9. Fejezet"
   },
   "data": [
        {
            "type": "line",
            "value": "Igazságot szólok Krisztusban, nem hazudok, lelkiismeretem velem együtt tesz bizonyságot a Szent Lélek által,"
        },
        {
            "type": "line",
            "value": "Hogy nagy az én szomorúságom és szüntelen való az én szívemnek fájdalma;"
        },
        {
            "type": "line",
            "value": "Mert kívánnám, hogy én magam átok legyek, elszakasztva a Krisztustól az én atyámfiaiért, akik rokonaim test szerint;"
        },
        {
            "type": "line",
            "value": "Akik izráeliták, akiké a fiúság és a dicsőség és a szövetségek, meg a törvényadás és az isteni tisztelet és az ígéretek;"
        },
        {
            "type": "line",
            "value": "Akiké az atyák, és akik közül való test szerint a Krisztus, aki mindeneknek felette örökké áldandó Isten. Ámen."
        },
        {
            "type": "line",
            "value": "Nem lehet pedig, hogy meghiúsult legyen az Isten beszéde. Mert nem mindnyájan izráeliták azok, kik Izráeltől valók;"
        },
        {
            "type": "line",
            "value": "Sem nem mindnyájan fiak, kik az Ábrahám magvából valók; hanem: Izsákban neveztetik néked a te magod."
        },
        {
            "type": "line",
            "value": "Azaz, nem a testnek fiai az Isten fiai; hanem az ígéret fiait tekinti magul."
        },
        {
            "type": "line",
            "value": "Mert ígéretnek beszéde ez: Ez idő tájban eljövök, és Sárának fia lesz."
        },
        {
            "type": "line",
            "value": "Nemcsak pedig, hanem Rebeka is, ki egytől fogant méhében, Izsáktól a mi atyánktól:"
        },
        {
            "type": "line",
            "value": "Mert mikor még meg sem születtek, sem semmi jót vagy gonoszt nem cselekedtek, hogy az Istennek kiválasztás szerint való végzése megmaradjon, nem cselekedetekből, hanem az elhívótól,"
        },
        {
            "type": "line",
            "value": "Megmondatott néki, hogy: A nagyobbik szolgál a kisebbiknek."
        },
        {
            "type": "line",
            "value": "Miképpen meg van írva: Jákóbot szerettem, Ézsaut pedig gyűlöltem."
        },
        {
            "type": "line",
            "value": "Mit mondunk tehát: Vajjon nem igazságtalanság-é ez az Istentől? Távol legyen!"
        },
        {
            "type": "line",
            "value": "Mert Mózesnek ezt mondja: Könyörülök azon, akin könyörülök, és kegyelmezek annak, akinek kegyelmezek."
        },
        {
            "type": "line",
            "value": "Annakokáért tehát nem azé, aki akarja, sem nem azé, aki fut, hanem a könyörülő Istené."
        },
        {
            "type": "line",
            "value": "Mert azt mondja az írás a Faraónak, hogy: Azért támasztottalak téged, hogy megmutassam benned az én hatalmamat, és hogy hirdessék az én nevemet az egész földön."
        },
        {
            "type": "line",
            "value": "Annakokáért akin akar könyörül, akit pedig akar, megkeményít."
        },
        {
            "type": "line",
            "value": "Mondod azért nékem: Miért fedd hát engem? Hiszen az ő akaratának kicsoda áll ellene?"
        },
        {
            "type": "line",
            "value": "Sőt inkább kicsoda vagy te óh ember, hogy versengsz az Istennel? Avagy mondja-é a készítmény a készítőnek: Miért csináltál engem így?"
        },
        {
            "type": "line",
            "value": "Avagy nincsen-é a fazekasnak hatalma az agyagon, hogy ugyanazon gyuradékból némely edényt tisztességre, némelyt pedig becstelenségre csináljon?"
        },
        {
            "type": "line",
            "value": "Ha pedig az Isten az ő haragját megmutatni és hatalmát megismertetni kívánván, nagy békességes tűréssel elszenvedte a harag edényeit, melyek veszedelemre készíttettek,"
        },
        {
            "type": "line",
            "value": "És hogy megismertesse az ő dicsőségének gazdagságát az irgalom edényein, melyeket eleve elkészített a dicsőségre, mit szólhatsz ellene?"
        },
        {
            "type": "line",
            "value": "Akikül el is hívott minket nemcsak a zsidók, hanem a pogányok közül is,"
        },
        {
            "type": "line",
            "value": "Amint Hóseásnál is mondja: Hívom a nem én népemet én népemnek; és a nem szerettet szeretettnek."
        },
        {
            "type": "line",
            "value": "És lészen, hogy azon a helyen, ahol ez mondatott nékik: Ti nem vagytok az én népem, ott az élő Isten fiainak fognak hívatni."
        },
        {
            "type": "line",
            "value": "Ésaiás pedig ezt kiáltja Izráel felől: Ha Izráel fiainak száma annyi volna is, mint a tenger fövenye, a maradék tartatik meg."
        },
        {
            "type": "line",
            "value": "Mert a dolgot bevégezi és rövidre metszi igazságban; mivel rövidesen végez az Úr a földön."
        },
        {
            "type": "line",
            "value": "És amint Ésaiás előre megmondotta: Ha a Seregeknek Ura nem hagyott volna nékünk magot, olyanokká lettünk volna, mint Sodoma, és Gomorához volnánk hasonlók."
        },
        {
            "type": "line",
            "value": "Mit mondunk hát? Azt, hogy a pogányok, akik az igazságot nem követték, az igazságot elnyerték, még pedig a hitből való igazságot;"
        },
        {
            "type": "line",
            "value": "Izráel ellenben, mely az igazság törvényét követte, nem jutott el az igazság törvényére."
        },
        {
            "type": "line",
            "value": "Miért? Azért, mert nem hitből keresték, hanem mintha a törvény cselekedeteiből volna. Mert beleütköztek a beleütközés kövébe,"
        },
        {
            "type": "line",
            "value": "Amint meg van írva: Ímé beleütközés kövét és megbotránkozás szikláját teszem Sionba; és aki hisz benne, nem szégyenül meg."
        }
    ]
}
