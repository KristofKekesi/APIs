{
   "meta": {
   "type": "text",
   "name": "8. Fejezet"
   },
   "data": [
        {
            "type": "line",
            "value": "Nincsen azért immár semmi kárhoztatásuk azoknak, akik Krisztus Jézusban vannak, kik nem test szerint járnak, hanem Lélek szerint."
        },
        {
            "type": "line",
            "value": "Mert a Jézus Krisztusban való élet lelkének törvénye megszabadított engem a bűn és a halál törvényétől."
        },
        {
            "type": "line",
            "value": "Mert ami a törvénynek lehetetlen vala, mivelhogy erőtelen vala a test miatt, az Isten az ő Fiát elbocsátván bűn testének hasonlatosságában és a bűnért, kárhoztatá a bűnt a testben."
        },
        {
            "type": "line",
            "value": "Hogy a törvénynek igazsága beteljesüljön bennünk, kik nem test szerint járunk, hanem Lélek szerint."
        },
        {
            "type": "line",
            "value": "Mert a test szerint valók a test dolgaira gondolnak; a Lélek szerint valók pedig a Lélek dolgaira."
        },
        {
            "type": "line",
            "value": "Mert a testnek gondolata halál; a Lélek gondolata pedig élet és békesség."
        },
        {
            "type": "line",
            "value": "Mert a test gondolata ellenségeskedés Isten ellen; minthogy az Isten törvényének nem engedelmeskedik, mert nem is teheti."
        },
        {
            "type": "line",
            "value": "Akik pedig testben vannak, nem lehetnek kedvesek Isten előtt."
        },
        {
            "type": "line",
            "value": "De ti nem vagytok testben, hanem lélekben, ha ugyan az Isten Lelke lakik bennetek. Akiben pedig nincs a Krisztus Lelke, az nem az övé."
        },
        {
            "type": "line",
            "value": "Hogyha pedig Krisztus ti bennetek van, jóllehet a test holt a bűn miatt, a lélek ellenben élet az igazságért."
        },
        {
            "type": "line",
            "value": "De ha Annak a Lelke lakik bennetek, aki feltámasztotta Jézust a halálból, ugyanaz, aki feltámasztotta Krisztus Jézust a halálból, megeleveníti a ti halandó testeiteket is az ő ti bennetek lakozó Lelke által."
        },
        {
            "type": "line",
            "value": "Annakokáért atyámfiai, nem vagyunk adósok a testnek, hogy test szerint éljünk:"
        },
        {
            "type": "line",
            "value": "Mert, ha test szerint éltek, meghaltok; de ha a test cselekedeteit a lélekkel megöldökölitek, éltek."
        },
        {
            "type": "line",
            "value": "Mert akiket Isten Lelke vezérel, azok Istennek fiai."
        },
        {
            "type": "line",
            "value": "Mert nem kaptatok szolgaság lelkét ismét a félelemre, hanem a fiúságnak Lelkét kaptátok, aki által kiáltjuk: Abbá, Atyám!"
        },
        {
            "type": "line",
            "value": "Ez a Lélek bizonyságot tesz a mi lelkünkkel együtt, hogy Isten gyermekei vagyunk."
        },
        {
            "type": "line",
            "value": "Ha pedig gyermekek, örökösök is; örökösei Istennek, örököstársai pedig Krisztusnak; ha ugyan vele együtt szenvedünk, hogy vele együtt is dicsőüljünk meg."
        },
        {
            "type": "line",
            "value": "Mert azt tartom, hogy amiket most szenvedünk, nem hasonlíthatók ahhoz a dicsőséghez, mely nékünk megjelentetik."
        },
        {
            "type": "line",
            "value": "Mert a teremtett világ sóvárogva várja az Isten fiainak megjelenését."
        },
        {
            "type": "line",
            "value": "Mert a teremtett világ hiábavalóság alá vettetett, nem önként, hanem azért, aki az alá vetette."
        },
        {
            "type": "line",
            "value": "Azzal a reménységgel, hogy maga a teremtett világ is megszabadul a rothadandóság rabságától az Isten fiai dicsőségének szabadságára."
        },
        {
            "type": "line",
            "value": "Mert tudjuk, hogy az egész teremtett világ egyetemben fohászkodik és nyög mind idáig."
        },
        {
            "type": "line",
            "value": "Nemcsak ez pedig, hanem magok a Lélek zsengéjének birtokosai, mi magunk is fohászkodunk magunkban, várván a fiúságot, a mi testünknek megváltását."
        },
        {
            "type": "line",
            "value": "Mert reménységben tartattunk meg; a reménység pedig, ha láttatik, nem reménység; mert amit lát valaki, miért reményli is azt?"
        },
        {
            "type": "line",
            "value": "Ha pedig, amit nem látunk, azt reméljük, békességes tűréssel várjuk."
        },
        {
            "type": "line",
            "value": "Hasonlatosképpen pedig a Lélek is segítségére van a mi erőtelenségünknek. Mert azt, amit kérnünk kell, amint kellene, nem tudjuk; de maga a Lélek esedezik mi érettünk kimondhatatlan fohászkodásokkal."
        },
        {
            "type": "line",
            "value": "Aki pedig a szíveket vizsgálja, tudja, mi a Lélek gondolata, mert Isten szerint esedezik a szentekért."
        },
        {
            "type": "line",
            "value": "Tudjuk pedig, hogy azoknak, akik Istent szeretik, minden javokra van, mint akik az ő végzése szerint hivatalosak."
        },
        {
            "type": "line",
            "value": "Mert akiket eleve ismert, eleve el is rendelte, hogy azok az ő Fia ábrázatához hasonlatosak legyenek, hogy ő legyen elsőszülött sok atyafi között."
        },
        {
            "type": "line",
            "value": "Akiket pedig eleve elrendelt, azokat el is hívta; és akiket elhívott, azokat meg is igazította; akiket pedig megigazított, azokat meg is dicsőítette."
        },
        {
            "type": "line",
            "value": "Mit mondunk azért ezekre? Ha az Isten velünk, kicsoda ellenünk?"
        },
        {
            "type": "line",
            "value": "Aki az ő tulajdon Fiának nem kedvezett, hanem őt mindnyájunkért odaadta, mimódon ne ajándékozna vele együtt mindent minékünk?"
        },
        {
            "type": "line",
            "value": "Kicsoda vádolja az Isten választottait? Isten az, aki megigazít;"
        },
        {
            "type": "line",
            "value": "Kicsoda az, aki kárhoztat? Krisztus az, aki meghalt, sőt aki fel is támadott, aki az Isten jobbján van, aki esedezik is érettünk:"
        },
        {
            "type": "line",
            "value": "Kicsoda szakaszt el minket a Krisztus szerelmétől? nyomorúság vagy szorongattatás, vagy üldözés, vagy éhség, vagy meztelenség, vagy veszedelem, vagy fegyver-é?"
        },
        {
            "type": "line",
            "value": "Amint meg van írva, hogy: Te éretted gyilkoltatunk minden napon; olybá tekintenek mint vágó juhokat."
        },
        {
            "type": "line",
            "value": "De mindezekben felettébb diadalmaskodunk, Az által, aki minket szeretett."
        },
        {
            "type": "line",
            "value": "Mert meg vagyok győződve, hogy sem halál, sem élet, sem angyalok, sem fejedelemségek, sem hatalmasságok, sem jelenvalók, sem következendők,"
        },
        {
            "type": "line",
            "value": "Sem magasság, sem mélység, sem semmi más teremtmény nem szakaszthat el minket az Istennek szerelmétől, mely vagyon a mi Urunk Jézus Krisztusban."
        }
    ]
}
