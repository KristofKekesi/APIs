{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Ti urak, ami igazságos és méltányos, a ti szolgáitoknak megadjátok, tudván, hogy néktek is van Uratok mennyekben."
        },
        {
            "type": "line",
            "value": "Az imádságban állhatatosak legyetek, vigyázván abban hálaadással;"
        },
        {
            "type": "line",
            "value": "Imádkozván egyszersmind mi érettünk is, hogy az Isten nyissa meg előttünk az íge ajtaját, hogy szólhassuk a Krisztus titkát, amelyért fogoly is vagyok;"
        },
        {
            "type": "line",
            "value": "Hogy nyilvánvalóvá tegyem azt úgy, amint nékem szólnom kell."
        },
        {
            "type": "line",
            "value": "Bölcsen viseljétek magatokat a kívül valók irányában, a jó alkalmatosságot áron is megváltván."
        },
        {
            "type": "line",
            "value": "A ti beszédetek mindenkor kellemetes legyen, sóval fűszerezett; hogy tudjátok, hogy mimódon kell néktek kinek-kinek megfelelnetek."
        },
        {
            "type": "line",
            "value": "Minden én dolgaimat megismerteti veletek Tikhikus, a szeretett atyafi és hív szolga és szolgatárs az Úrban;"
        },
        {
            "type": "line",
            "value": "Akit épen a végett küldtem hozzátok, hogy megismerje a ti dolgaitokat és megvígasztalja a ti szíveteket,"
        },
        {
            "type": "line",
            "value": "Onézimussal együtt, a hű és szeretett atyafival, ki ti közületek való; minden itt való dolgot megismertetnek ők veletek."
        },
        {
            "type": "line",
            "value": "Köszönt titeket Aristárkhus, az én fogolytársam, és Márk, a Barnabás unokatestvére, (ki felől parancsolatokat vettetek: ha hozzátok megy, fogadjátok őt szívesen),"
        },
        {
            "type": "line",
            "value": "És Jézus, kit Justusnak is hívnak, kik a zsidók közül valók: csak ezek azok a munkatársaim az Isten országában, akik nékem vígasztalásomra voltak."
        },
        {
            "type": "line",
            "value": "Köszönt titeket Epafrás, ki ti közületek való, Krisztusnak szolgája, mindenkor tusakodván ti érettetek imádságaiban, hogy megállhassatok tökéletesen és teljes meggyőződéssel az Istennek minden akaratjában."
        },
        {
            "type": "line",
            "value": "Mert bizonyságot teszek ő felőle, hogy sokat fárad érettetek és azokért, kik Laodiceában és Jerápolisban vannak."
        },
        {
            "type": "line",
            "value": "Köszönt titeket Lukács, ama szeretett orvos, és Démás."
        },
        {
            "type": "line",
            "value": "Köszöntsétek az atyafiakat, kik Laodiceában vannak, és Nimfást és a gyülekezetet, mely az ő házánál van."
        },
        {
            "type": "line",
            "value": "És mikor felolvastatik nálatok e levél, cselekedjétek meg, hogy a laodiceaiak gyülekezetében is felolvastassék, és hogy a Laodiceából átveendő levelet ti is felolvassátok."
        },
        {
            "type": "line",
            "value": "És mondjátok meg Arkhippusnak: Vigyázz a szolgálatra, melyre vállalkoztál az Úrban, hogy azt betöltsed!"
        },
        {
            "type": "line",
            "value": "A köszöntés a saját kezemmel, a Páléval, van írva. Emlékezzetek meg az én bilincseimről! A kegyelem veletek. Ámen."
        }
    ]
}
