{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "És ismét kezde tanítani a tenger mellett. És nagy sokaság gyűle ő hozzá, úgy hogy ő a hajóba lépvén, a tengeren ül vala, az egész sokaság pedig a tenger mellett a földön vala."
        },
        {
            "type": "line",
            "value": "És sokat tanítja vala őket példázatokban, és ezt mondja vala nékik tanításában:"
        },
        {
            "type": "line",
            "value": "Halljátok: Ímé, a magvető kiméne vetni."
        },
        {
            "type": "line",
            "value": "És lőn vetés közben, hogy némely az út mellé esék, és eljövének az égi madarak és megevék azt."
        },
        {
            "type": "line",
            "value": "Némely pedig a köves helyre esék, ahol nem sok földje vala, és hamar kikele, mivel nem vala mélyen a földben."
        },
        {
            "type": "line",
            "value": "Mikor pedig fölkelt a nap, elsűle, és mivelhogy nem volt gyökere, elszárada."
        },
        {
            "type": "line",
            "value": "Némely pedig a tövisek közé esék, és felnevekedének a tövisek és megfojták azt, és nem ada gyümölcsöt."
        },
        {
            "type": "line",
            "value": "Némely pedig a jó földbe esék; és ád vala nevekedő és bővölködő gyümölcsöt, és némely hoz vala harminc annyit, némely hatvan annyit, némely pedig száz annyit."
        },
        {
            "type": "line",
            "value": "És monda nékik: Akinek van füle a hallásra, hallja."
        },
        {
            "type": "line",
            "value": "Mikor pedig egyedül vala, megkérdezék őt a körülötte lévők a tizenkettővel együtt a példázat felől."
        },
        {
            "type": "line",
            "value": "Ő pedig monda nékik: Néktek adatott, hogy az Isten országának titkát tudjátok, ama kívül levőknek pedig példázatokban adatnak mindenek,"
        },
        {
            "type": "line",
            "value": "Hogy nézvén nézzenek és ne lássanak; és hallván halljanak és ne értsenek, hogy soha meg ne térjenek és bűneik meg ne bocsáttassanak."
        },
        {
            "type": "line",
            "value": "És monda nékik: Nem értitek ezt a példázatot? Akkor mimódon értitek meg majd a többi példázatot?"
        },
        {
            "type": "line",
            "value": "A magvető az ígét hinti."
        },
        {
            "type": "line",
            "value": "Az útfélen valók pedig azok, akiknek hintik az ígét, de mihelyest hallják, azonnal eljő a Sátán és elragadja a szívökbe vetett ígét."
        },
        {
            "type": "line",
            "value": "És hasonlóképpen a köves helyre vetettek azok, akik mihelyst hallják az ígét, mindjárt örömmel fogadják,"
        },
        {
            "type": "line",
            "value": "De nincsen ő bennük gyökere, hanem ideig valók; azután ha nyomorúság vagy háborúság támad az íge miatt, azonnal megbotránkoznak."
        },
        {
            "type": "line",
            "value": "A tövisek közé vetettek pedig azok, akik az ígét hallják,"
        },
        {
            "type": "line",
            "value": "De a világi gondok és a gazdagság csalárdsága és egyéb dolgok kívánsága közbejővén, elfojtják az ígét, és gyümölcstelen lesz."
        },
        {
            "type": "line",
            "value": "A jó földbe vetettek pedig azok, akik hallják az ígét és beveszik, és gyümölcsöt teremnek, némely harminc annyit, némely hatvan annyit, némely száz annyit."
        },
        {
            "type": "line",
            "value": "És monda nékik: Avagy azért hozzák-é elő a gyertyát, hogy véka alá tegyék, vagy az ágy alá? És nem azért-é, hogy a gyertyatartóba tegyék?"
        },
        {
            "type": "line",
            "value": "Mert nincs semmi rejtett dolog, ami meg ne jelentetnék; és semmi sem volt eltitkolva, hanem hogy nyilvánosságra jusson."
        },
        {
            "type": "line",
            "value": "Ha valakinek van füle a hallásra, hallja."
        },
        {
            "type": "line",
            "value": "És monda nékik: Megjegyezzétek, amit hallotok: Amilyen mértékkel mértek, olyannal mérnek néktek, sőt ráadást adnak néktek, akik halljátok."
        },
        {
            "type": "line",
            "value": "Mert akinek van, annak adatik; és akinek nincs, attól az is elvétetik, amije van."
        },
        {
            "type": "line",
            "value": "És monda: Úgy van az Isten országa, mint mikor az ember beveti a magot a földbe."
        },
        {
            "type": "line",
            "value": "És alszik és fölkel éjjel és nappal; a mag pedig kihajt és felnő, ő maga sem tudja miképpen."
        },
        {
            "type": "line",
            "value": "Mert magától terem a föld, először füvet, azután kalászt, azután teljes buzát a kalászban."
        },
        {
            "type": "line",
            "value": "Mihelyt pedig a gabona arra való, azonnal sarlót ereszt reá, mert az aratás elérkezett."
        },
        {
            "type": "line",
            "value": "És monda: Mihez hasonlítsuk az Isten országát? Avagy milyen példában példázzuk azt?"
        },
        {
            "type": "line",
            "value": "A mustármaghoz, amely mikor a földbe vettetik, minden földi magnál kisebb,"
        },
        {
            "type": "line",
            "value": "És mikor elvettetik, felnő, és minden veteménynél nagyobb lesz és nagy ágakat hajt, úgy hogy árnyéka alatt fészket rakhatnak az égi madarak."
        },
        {
            "type": "line",
            "value": "És sok ilyen példázatban hirdeti vala nékik az ígét, úgy amint megérthetik vala."
        },
        {
            "type": "line",
            "value": "Példázat nélkül pedig nem szól vala nékik; maguk közt azonban a tanítványoknak mindent megmagyaráz vala."
        },
        {
            "type": "line",
            "value": "Azután monda nékik azon a napon, amint este lőn: Menjünk át a túlsó partra."
        },
        {
            "type": "line",
            "value": "Elbocsátván azért a sokaságot, elvivék őt, úgy amint a hajóban vala; de más hajók is valának vele."
        },
        {
            "type": "line",
            "value": "Akkor nagy szélvihar támada, a hullámok pedig becsapnak vala a hajóba, annyira, hogy már-már megtelék."
        },
        {
            "type": "line",
            "value": "Ő pedig a hajó hátulsó részében a fejaljon aluszik vala. És fölkelték őt és mondának néki: Mester, nem törődöl vele, hogy elveszünk?"
        },
        {
            "type": "line",
            "value": "És felkelvén megdorgálá a szelet, és monda a tengernek: Hallgass, némulj el! És elállt a szél, és lőn nagy csendesség."
        },
        {
            "type": "line",
            "value": "És monda nékik: Miért vagytok ily félénkek? Hogy van, hogy nincsen hitetek?"
        },
        {
            "type": "line",
            "value": "És megfélemlének nagy félelemmel, és ezt mondják vala egymásnak: Kicsoda hát ez, hogy mind a szél, mind a tenger engednek néki?"
        }
    ]
}
