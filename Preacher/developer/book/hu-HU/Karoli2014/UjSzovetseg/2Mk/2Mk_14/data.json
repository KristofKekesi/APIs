{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "Két nap mulva pedig húsvét vala és a kovásztalan kenyerek ünnepe. És a főpapok és az írástudók tanakodnak vala, hogy csalárdsággal mimódon fogják meg és öljék meg őt."
        },
        {
            "type": "line",
            "value": "Mert azt mondják vala: Ne az ünnepen, hogy a nép fel ne zendüljön."
        },
        {
            "type": "line",
            "value": "Mikor pedig Bethániában a poklos Simon házánál vala, amint asztalhoz üle, egy asszony méne oda, akinél alabástrom edény vala valódi és igen drága nárdus olajjal; és eltörvén az alabástrom edényt kitölté azt az ő fejére."
        },
        {
            "type": "line",
            "value": "Némelyek pedig háborognak vala magok között és mondának: Mire való volt az olajnak ez a tékozlása?"
        },
        {
            "type": "line",
            "value": "Mert el lehetett volna azt adni háromszáz pénznél is többért, és odaadni a szegényeknek. És zúgolódnak vala ellene."
        },
        {
            "type": "line",
            "value": "Jézus pedig monda: Hagyjatok békét néki; miért bántjátok őt? jó dolgot cselekedett én velem."
        },
        {
            "type": "line",
            "value": "Mert a szegények mindenkor veletek lesznek, és amikor csak akarjátok, jót tehettek velök; de én nem leszek mindenkor veletek."
        },
        {
            "type": "line",
            "value": "Ő ami tőle telt, azt tevé: előre megkente az én testemet a temetésre."
        },
        {
            "type": "line",
            "value": "Bizony mondom néktek: Valahol csak prédikálják ezt az evangyéliomot az egész világon, amit ez az asszony cselekedett, azt is hirdetni fogják az ő emlékezetére."
        },
        {
            "type": "line",
            "value": "Akkor Júdás, az Iskariotes, egy a tizenkettő közül, elméne a főpapokhoz, hogy őt azoknak elárulja."
        },
        {
            "type": "line",
            "value": "Azok pedig, amint meghallák, örvendezének, és igérék, hogy pénzt adnak néki. Ő pedig keresi vala, mimódon árulhatná el őt jó alkalommal."
        },
        {
            "type": "line",
            "value": "És a kovásztalan kenyerek ünnepének első napján, mikor a húsvéti bárányt vágják vala, mondának néki az ő tanítványai: Hol akarod, hogy elmenvén megkészítsük, hogy megehesd a húsvéti bárányt?"
        },
        {
            "type": "line",
            "value": "Akkor elkülde kettőt az ő tanítványai közül, és monda nékik: Menjetek el a városba, és egy ember jő előtökbe, aki egy korsó vizet visz; kövessétek őt,"
        },
        {
            "type": "line",
            "value": "És ahová bemegy, mondjátok a házi gazdának: A Mester kérdi: hol van az a szállás, ahol megeszem az én tanítványaimmal a húsvéti bárányt?"
        },
        {
            "type": "line",
            "value": "És ő mutat néktek egy nagy vacsoráló házat berendezve, készen: ott készítsétek el nékünk."
        },
        {
            "type": "line",
            "value": "Elmenének azért az ő tanítványai, és jutának a városba, és úgy találák, amint nékik megmondotta, és elkészíték a húsvéti bárányt."
        },
        {
            "type": "line",
            "value": "Mikor pedig este lőn, oda méne a tizenkettővel."
        },
        {
            "type": "line",
            "value": "És amikor leülnek és esznek vala monda Jézus: Bizony mondom néktek, egy közületek elárul engem, aki velem eszik."
        },
        {
            "type": "line",
            "value": "Ők pedig kezdének szomorkodni és néki egyenként mondani: Csak nem én? A másik is: Csak nem én?"
        },
        {
            "type": "line",
            "value": "Ő pedig felelvén, monda nékik: Egy a tizenkettő közül, aki velem együtt márt a tálba."
        },
        {
            "type": "line",
            "value": "Az embernek Fia jóllehet elmegy, amint meg van írva felőle; de jaj annak az embernek, aki az embernek Fiát elárulja; jobb lenne annak az embernek, ha nem született volna."
        },
        {
            "type": "line",
            "value": "És mikor ők evének, vévén Jézus a kenyeret, és hálákat adván, megtöré és adá nékik, mondván: Vegyétek, egyétek; ez az én testem."
        },
        {
            "type": "line",
            "value": "És vévén a poharat, és hálákat adván, adá nékik; és ivának abból mindnyájan;"
        },
        {
            "type": "line",
            "value": "És monda nékik: Ez az én vérem, az új szövetség vére, amely sokakért kiontatik."
        },
        {
            "type": "line",
            "value": "Bizony mondom néktek, nem iszom többé a szőlőtőnek gyümölcséből mind ama napig, amikor mint újat iszom azt az Isten országában."
        },
        {
            "type": "line",
            "value": "És dicséretet énekelve kimenének az olajfák hegyére."
        },
        {
            "type": "line",
            "value": "És monda nékik Jézus: Ezen az éjszakán mindnyájan megbotránkoztok bennem; mert meg van írva: Megverem a pásztort, és elszélednek a juhok."
        },
        {
            "type": "line",
            "value": "De feltámadásom után előttetek fogok felmenni Galileába."
        },
        {
            "type": "line",
            "value": "Péter pedig monda néki: Ha mindnyájan megbotránkoznak is, de én nem."
        },
        {
            "type": "line",
            "value": "És monda néki Jézus: Bizony mondom néked, hogy ma, ezen az éjszakán, mielőtt a kakas kétszer szólana, háromszor tagadsz meg engem."
        },
        {
            "type": "line",
            "value": "Ő pedig annál inkább erősíti vala: Ha veled együtt kell is meghalnom, semmiképpen meg nem tagadlak téged. Hasonlóképpen szólanak vala a többiek is."
        },
        {
            "type": "line",
            "value": "És menének ama helyre, amelynek Gecsemáné a neve; és monda az ő tanítványainak: Üljetek le itt, amíg imádkozom."
        },
        {
            "type": "line",
            "value": "És maga mellé vevé Pétert és Jakabot és Jánost, és kezde rettegni és gyötrődni;"
        },
        {
            "type": "line",
            "value": "És monda nékik: Szomorú az én lelkem mind halálig; maradjatok itt, és vigyázzatok."
        },
        {
            "type": "line",
            "value": "És egy kevéssé előre menvén, a földre esék, és imádkozék, hogy, ha lehetséges, múljék el tőle ez az óra;"
        },
        {
            "type": "line",
            "value": "És monda: Abba, Atyám! Minden lehetséges néked. Vidd el tőlem ezt a poharat; mindazáltal ne az én akaratom legyen meg, hanem a tied."
        },
        {
            "type": "line",
            "value": "Azután visszatére és aluva találá őket, és monda Péternek: Simon, alszol? Nem bírtál egy óráig vigyázni?"
        },
        {
            "type": "line",
            "value": "Vigyázzatok és imádkozzatok, hogy kísértetbe ne jussatok; a lélek ugyan kész, de a test erőtelen."
        },
        {
            "type": "line",
            "value": "És ismét elmenvén, imádkozék, ugyanazon szavakkal szólván."
        },
        {
            "type": "line",
            "value": "Amikor pedig visszatére, ismét aluva találá őket; mert a szemeik megnehezedtek vala, és nem tudták mit feleljenek néki."
        },
        {
            "type": "line",
            "value": "Harmadszor is jöve, és monda nékik: Aludjatok immár és nyugodjatok. Elég; eljött az óra; ímé az embernek Fia a bűnösök kezébe adatik."
        },
        {
            "type": "line",
            "value": "Keljetek föl, menjünk: ímé elközelgett, aki engem elárul."
        },
        {
            "type": "line",
            "value": "És mindjárt még mikor ő szól vala, eljöve Júdás, egy a tizenkettő közül, és vele együtt nagy sokaság, fegyverekkel és botokkal, a főpapoktól, az írástudóktól és a vénektől."
        },
        {
            "type": "line",
            "value": "Az ő elárulója pedig jelt ada nékik, mondván: Akit megcsókolok majd, ő az; fogjátok meg azt, és vigyétek el biztonsággal."
        },
        {
            "type": "line",
            "value": "És odajutván, azonnal hozzáméne, és monda: Mester! Mester! és megcsókolá őt."
        },
        {
            "type": "line",
            "value": "Azok pedig ráveték kezeiket, és megfogák őt."
        },
        {
            "type": "line",
            "value": "De egy az ott állók közül az ő szablyáját kivonván, a főpap szolgájához csapa, és levágá annak fülét."
        },
        {
            "type": "line",
            "value": "Jézus pedig felelvén, monda nékik: Mint egy rablóra, úgy jöttetek-é reám fegyverekkel és botokkal, hogy megfogjatok engem?!"
        },
        {
            "type": "line",
            "value": "Naponta nálatok valék, a templomban tanítva, és nem fogtatok meg engem; de szükség, hogy az írások beteljesedjenek."
        },
        {
            "type": "line",
            "value": "Akkor elhagyván őt, mindnyájan elfutának."
        },
        {
            "type": "line",
            "value": "Egy ifjú pedig követé őt, akinek testét csak egy gyolcs ing takarta; és megfogák őt az ifjak."
        },
        {
            "type": "line",
            "value": "De ő ott hagyva az ingét, meztelenül elszalada tőlük."
        },
        {
            "type": "line",
            "value": "És vivék Jézust a főpaphoz. És oda gyűlének mindnyájan a főpapok, a vének és az írástudók."
        },
        {
            "type": "line",
            "value": "Péter pedig távolról követé őt, be egészen a főpap udvaráig: és ott üle a szolgákkal, és melegszik vala a tűznél."
        },
        {
            "type": "line",
            "value": "A főpapok pedig és az egész tanács bizonyságot keresnek vala Jézus ellen, hogy megölhessék őt; de nem találnak vala."
        },
        {
            "type": "line",
            "value": "Mert sokan tesznek vala ugyan hamis tanúbizonyságot ellene, de a bizonyságtételek nem valának megegyezők."
        },
        {
            "type": "line",
            "value": "És némelyek fölkelének és hamis tanúbizonyságot tőnek ellene, mondván:"
        },
        {
            "type": "line",
            "value": "Mi hallottuk, mikor ezt mondá: Én lerontom ezt a kézzel csinált templomot, és három nap alatt mást építek, amely nem kézzel csináltatott."
        },
        {
            "type": "line",
            "value": "De még így sem vala egyező az ő bizonyságtételük."
        },
        {
            "type": "line",
            "value": "Akkor a főpap odaállván a középre, megkérdé Jézust, mondván: Semmit sem felelsz-é? Miféle bizonyságot tesznek ezek te ellened?"
        },
        {
            "type": "line",
            "value": "Ő pedig hallgat vala, és semmit sem felele. Ismét megkérdezé őt a főpap, és monda néki: Te vagy-é a Krisztus, az áldott Isten Fia?"
        },
        {
            "type": "line",
            "value": "Jézus pedig monda: Én vagyok. És meglátjátok majd az embernek Fiát ülni a hatalomnak jobbján, és eljőni az ég felhőivel."
        },
        {
            "type": "line",
            "value": "A főpap pedig megszaggatván ruháit, monda: Mi szükségünk van még tanúkra?"
        },
        {
            "type": "line",
            "value": "Hallátok a káromlást. Mi tetszik néktek? Azok pedig halálra méltónak ítélték őt mindnyájan."
        },
        {
            "type": "line",
            "value": "És kezdék őt némelyek köpdösni, és az ő orcáját elfedni, és őt öklözni, és mondani néki: Prófétálj! A szolgák pedig arcul csapdossák vala őt."
        },
        {
            "type": "line",
            "value": "Amint pedig Péter lent vala az udvarban, odajöve egy a főpap szolgálói közül;"
        },
        {
            "type": "line",
            "value": "És meglátván Pétert, amint melegszik vala, rátekintvén, monda: Te is a Názáreti Jézussal valál!"
        },
        {
            "type": "line",
            "value": "Ő pedig megtagadá, mondván: Nem ismerem, s nem is értem, mit mondasz. És kiméne a tornácra; és a kakas megszólala."
        },
        {
            "type": "line",
            "value": "A szolgáló pedig meglátva őt, kezdé ismét mondani az ott állóknak: Ez közülök való."
        },
        {
            "type": "line",
            "value": "Ő pedig ismét megtagadá. De kevés idő múlva az ott állók ismét mondják vala Péternek: Bizony közülök való vagy; mert Galileabeli is vagy, és a beszéded is hasonló."
        },
        {
            "type": "line",
            "value": "Ő pedig kezde átkozódni és esküdözni, hogy: Nem ismerem azt az embert, akiről beszéltek."
        },
        {
            "type": "line",
            "value": "És másodszor szóla a kakas. És Péternek eszébe juta a beszéd, amelyet néki Jézus mondott vala, hogy mielőtt a kakas kétszer szólana, háromszor megtagadsz engem. És sírva fakada."
        }
    ]
}
