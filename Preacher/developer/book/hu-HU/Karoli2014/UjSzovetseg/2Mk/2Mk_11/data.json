{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "És mikor Jeruzsálemhez közeledének, Bethfagé és Bethánia felé, az olajfák hegyénél, elkülde kettőt tanítványai közül,"
        },
        {
            "type": "line",
            "value": "És monda nékik: Eredjetek abba a faluba, amely előttetek van; és amikor abba bejuttok, azonnal találtok egy megkötött vemhet, amelyen ember nem ült még soha; azt oldjátok el és hozzátok ide."
        },
        {
            "type": "line",
            "value": "És ha valaki azt mondja néktek: Miért teszitek ezt? mondjátok: Az Úrnak van szüksége reá. És azonnal elbocsátja azt ide."
        },
        {
            "type": "line",
            "value": "Elmenének azért és megtalálák a megkötött vemhet, az ajtónál kívül a kettős útnál, és eloldák azt."
        },
        {
            "type": "line",
            "value": "Az ott állók közül pedig némelyek mondának nékik: Mit míveltek, hogy eloldjátok a vemhet?"
        },
        {
            "type": "line",
            "value": "Ők pedig felelének nékik, úgy, amint Jézus megparancsolta vala. És elbocsáták őket."
        },
        {
            "type": "line",
            "value": "És oda vivék a vemhet Jézushoz, és ráveték felső ruháikat; ő pedig felüle reá."
        },
        {
            "type": "line",
            "value": "Sokan pedig felső ruháikat az útra teríték, mások pedig ágakat szegdelnek vala a fákról és az útra hányják vala."
        },
        {
            "type": "line",
            "value": "Akik pedig előtte menének, és akik követék, kiáltának, mondván: Hozsánna! Áldott, aki jő az Úrnak nevében!"
        },
        {
            "type": "line",
            "value": "Áldott a mi Atyánknak, Dávidnak országa, amely jő az Úrnak nevében! Hozsánna a magasságban!"
        },
        {
            "type": "line",
            "value": "És beméne Jézus Jeruzsálembe, és a templomba; és mindent körülnézvén, mivelhogy az idő már késő vala, kiméne Bethániába a tizenkettővel."
        },
        {
            "type": "line",
            "value": "És másnap, mikor Bethániából kimentek vala, megéhezék."
        },
        {
            "type": "line",
            "value": "És meglátván messziről egy fügefát, amely leveles vala, odaméne, ha talán találna valamit rajta: de odaérvén ahhoz, levélnél egyebet semmit sem talála; mert nem vala fügeérésnek ideje."
        },
        {
            "type": "line",
            "value": "Akkor felelvén Jézus, monda a fügefának: Soha örökké ne egyék rólad gyümölcsöt senki. És hallák az ő tanítványai."
        },
        {
            "type": "line",
            "value": "És Jeruzsálembe érkezének. És Jézus bemenvén a templomba, kezdé kiűzni azokat, akik a templomban árulnak és vásárolnak vala; a pénzváltók asztalait, és a galambárúsok székeit pedig felforgatá;"
        },
        {
            "type": "line",
            "value": "És nem engedi vala, hogy valaki edényt vigyen a templomon keresztül."
        },
        {
            "type": "line",
            "value": "És tanít vala, mondván nékik: Nincsen-é megírva: Az én házam imádság házának neveztetik minden nép között? Ti pedig rablók barlangjává tettétek azt."
        },
        {
            "type": "line",
            "value": "És meghallák az írástudók és a főpapok, és tanakodnak vala, hogy mi módon veszíthetnék el őt. Mert félnek vala tőle, mivelhogy az egész sokaság álmélkodik vala az ő tanításán."
        },
        {
            "type": "line",
            "value": "És mikor beestveledék, kiméne a városból."
        },
        {
            "type": "line",
            "value": "Reggel pedig, amikor mellette menének el, látják vala, hogy a fügefa gyökerestől kiszáradott."
        },
        {
            "type": "line",
            "value": "És Péter visszaemlékezvén, monda néki: Mester nézd, a fügefa, amelyet megátkoztál, kiszáradott."
        },
        {
            "type": "line",
            "value": "És Jézus felelvén, monda nékik: Legyen hitetek Istenben."
        },
        {
            "type": "line",
            "value": "Mert bizony mondom néktek, ha valaki azt mondja ennek a hegynek: Kelj fel és ugorjál a tengerbe! és szívében nem kételkedik, hanem hiszi, hogy amit mond, megtörténik, meg lesz néki, amit mondott."
        },
        {
            "type": "line",
            "value": "Azért mondom néktek: Amit könyörgéstekben kértek, higyjétek, hogy mindazt megnyeritek, és meglészen néktek."
        },
        {
            "type": "line",
            "value": "És mikor imádkozva megállotok, bocsássátok meg, ha valaki ellen valami panaszotok van; hogy a ti mennyei Atyátok is megbocsássa néktek a ti vétkeiteket."
        },
        {
            "type": "line",
            "value": "Ha pedig ti meg nem bocsátotok, a ti mennyei Atyátok sem bocsátja meg a ti vétkeiteket."
        },
        {
            "type": "line",
            "value": "És ismét Jeruzsálembe menének. Mikor pedig ő a templomban körüljára, hozzámennek vala a főpapok és az írástudók és a vének."
        },
        {
            "type": "line",
            "value": "És mondának néki: Micsoda hatalommal cselekszed ezeket? és ki adta néked a hatalmat, hogy ezeket cselekedd?"
        },
        {
            "type": "line",
            "value": "Jézus pedig felelvén, monda nékik: Én is kérdek egy dolgot tőletek, és feleljetek meg nékem, akkor megmondom néktek, hogy miféle hatalomnál fogva cselekszem ezeket:"
        },
        {
            "type": "line",
            "value": "A János keresztsége mennyből vala-é, vagy emberektől? feleljetek nékem."
        },
        {
            "type": "line",
            "value": "Azok pedig tanakodnak vala maguk között, mondván: Ha azt mondjuk: Mennyből, azt fogja mondani: Miért nem hittetek tehát néki?"
        },
        {
            "type": "line",
            "value": "Ha pedig azt mondjuk: Emberektől, - félnek vala a néptől. Mert mindenki azt tartja vala Jánosról, hogy valóban próféta vala."
        },
        {
            "type": "line",
            "value": "Felelvén tehát, mondának Jézusnak: Nem tudjuk. Jézus is felelvén, monda nékik: Én sem mondom meg néktek, miféle hatalomnál fogva cselekszem ezeket."
        }
    ]
}
