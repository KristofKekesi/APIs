{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "Mikor pedig a templomból kiméne, monda néki egy az ő tanítványai közül: Mester, nézd, milyen kövek és milyen épületek!"
        },
        {
            "type": "line",
            "value": "Jézus pedig felelvén, monda néki: Látod ezeket a nagy épületeket? Nem marad kő kövön, amely le nem romboltatik."
        },
        {
            "type": "line",
            "value": "Mikor pedig az olajfák hegyén ül vala, a templom átellenében, megkérdezék őt magukban Péter, Jakab, János és András:"
        },
        {
            "type": "line",
            "value": "Mondd meg nékünk, mikor történnek meg ezek; és mi lesz a jel, amikor mindezek beteljesednek?"
        },
        {
            "type": "line",
            "value": "Jézus pedig felelvén nékik, kezdé mondani: Meglássátok, hogy valaki el ne hitessen titeket."
        },
        {
            "type": "line",
            "value": "Mert sokan jőnek majd az én nevemben, akik azt mondják: Én vagyok: és sokakat elhitetnek."
        },
        {
            "type": "line",
            "value": "Mikor pedig hallani fogtok háborúkról és háborúk híreiről, meg ne rémüljetek, mert meg kell lenniök; de ez még nem a vég."
        },
        {
            "type": "line",
            "value": "Mert nemzet nemzet ellen, és ország ország ellen támad; és lesznek földindulások mindenfelé, és lesznek éhségek és háborúságok."
        },
        {
            "type": "line",
            "value": "Nyomorúságoknak kezdetei ezek. Ti pedig vigyázzatok magatokra: mert törvényszékeknek adnak át titeket, és gyülekezetekben vernek meg titeket, és helytartók és királyok elé állítanak én érettem, bizonyságul ő nékik."
        },
        {
            "type": "line",
            "value": "De előbb hirdettetnie kell az evangyéliomnak minden pogányok között."
        },
        {
            "type": "line",
            "value": "Mikor pedig fogva visznek, hogy átadjanak titeket, ne aggodalmaskodjatok előre, hogy mit szóljatok, és ne gondolkodjatok, hanem ami adatik néktek abban az órában, azt szóljátok; mert nem ti vagytok, akik szólotok, hanem a Szent Lélek."
        },
        {
            "type": "line",
            "value": "Halálra fogja pedig adni testvér testvérét, atya gyermekét; és magzatok támadnak szülők ellen, és megöletik őket."
        },
        {
            "type": "line",
            "value": "És lesztek gyűlöletesek mindenki előtt az én nevemért; de aki mindvégig megmarad, az megtartatik."
        },
        {
            "type": "line",
            "value": "Mikor pedig látjátok a pusztító utálatosságot, amelyről Dániel próféta szólott, ott állani, ahol nem kellene (aki olvassa, értse meg), akkor akik Júdeában lesznek, fussanak a hegyekre;"
        },
        {
            "type": "line",
            "value": "A háztetőn levő pedig le ne szálljon a házba, se be ne menjen, hogy házából valamit kivigyen;"
        },
        {
            "type": "line",
            "value": "És a mezőn levő haza ne térjen, hogy ruháját elvigye."
        },
        {
            "type": "line",
            "value": "Jaj pedig a terhes és a szoptató asszonyoknak azokban a napokban."
        },
        {
            "type": "line",
            "value": "Imádkozzatok pedig, hogy a ti futástok ne télen legyen."
        },
        {
            "type": "line",
            "value": "Mert azok a napok olyan nyomorúságosak lesznek, amilyenek a világ kezdete óta, amelyet Isten teremtett, mind ez ideig nem voltak, és nem is lesznek."
        },
        {
            "type": "line",
            "value": "És ha az Úr meg nem rövidítette volna azokat a napokat, egyetlen test sem menekülne meg; de a választottakért, akiket kiválasztott, megrövidítette azokat a napokat."
        },
        {
            "type": "line",
            "value": "Ha pedig akkor ezt mondja néktek valaki: Ímé itt a Krisztus, vagy: Ímé amott, ne higyjétek."
        },
        {
            "type": "line",
            "value": "Mert hamis Krisztusok és hamis próféták támadnak, és jeleket és csodákat tesznek, hogy elhitessék, ha lehet, még a választottakat is."
        },
        {
            "type": "line",
            "value": "Ti pedig vigyázzatok; ímé előre megmondottam néktek mindent."
        },
        {
            "type": "line",
            "value": "De azokban a napokban, azután a nyomorúság után, a nap elsötétedik, és a hold nem fénylik,"
        },
        {
            "type": "line",
            "value": "És az ég csillagai lehullanak, és az egekben levő hatalmasságok megrendülnek."
        },
        {
            "type": "line",
            "value": "És akkor meglátják az embernek Fiát eljőni felhőkben nagy hatalommal és dicsőséggel."
        },
        {
            "type": "line",
            "value": "És akkor elküldi az ő angyalait, és egybegyűjti az ő választottait a négy szelek felől, a föld végső határától az ég végső határáig."
        },
        {
            "type": "line",
            "value": "A fügefáról vegyétek pedig a példát. Amikor ága már zsendül, és levelet hajt, tudjátok, hogy közel van a nyár."
        },
        {
            "type": "line",
            "value": "Azonképpen ti is, mikor látjátok, hogy ezek meglesznek, tudjátok meg, hogy közel van, az ajtó előtt."
        },
        {
            "type": "line",
            "value": "Bizony mondom néktek, hogy el nem múlik ez a nemzetség, amíg meg nem lesznek mindezek."
        },
        {
            "type": "line",
            "value": "Az ég és a föld elmúlnak, de az én beszédeim soha el nem múlnak."
        },
        {
            "type": "line",
            "value": "Arról a napról és óráról pedig senki semmit sem tud, sem az égben az angyalok, sem a Fiú, hanem csak az Atya."
        },
        {
            "type": "line",
            "value": "Figyeljetek, vigyázzatok és imádkozzatok; mert nem tudjátok, mikor jő el az az idő."
        },
        {
            "type": "line",
            "value": "Úgy mint az az ember, aki messze útra kelve, házát elhagyván, és szolgáit felhatalmazván, és kinek-kinek a maga dolgát megszabván, az ajtónállónak is megparancsolta, hogy vigyázzon."
        },
        {
            "type": "line",
            "value": "Vigyázzatok azért, mert nem tudjátok, mikor érkezik meg a háznak ura, este-é vagy éjfélkor, vagy kakasszókor, vagy reggel?"
        },
        {
            "type": "line",
            "value": "Hogy, ha hirtelen megérkezik, ne találjon titeket aludva."
        },
        {
            "type": "line",
            "value": "Amiket pedig néktek mondok, mindenkinek mondom: Vigyázzatok!"
        }
    ]
}
