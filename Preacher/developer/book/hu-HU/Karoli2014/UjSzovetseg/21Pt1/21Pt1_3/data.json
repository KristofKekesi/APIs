{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Hasonlóképpen az asszonyok engedelmeskedjenek az ő férjöknek, hogy ha némelyek nem engedelmeskednének is az ígének, feleségük magaviselete által íge nélkül is megnyeressenek;"
        },
        {
            "type": "line",
            "value": "Szemlélvén a ti félelemben való feddhetetlen életeteket."
        },
        {
            "type": "line",
            "value": "Akiknek ékessége ne legyen külső, hajuknak fonogatásából és aranynak felrakásából vagy öltözékek felvevéséből való;"
        },
        {
            "type": "line",
            "value": "Hanem a szívnek elrejtett embere, a szelíd és csendes lélek romolhatatlanságával, ami igen becses az Isten előtt."
        },
        {
            "type": "line",
            "value": "Mert így ékesítették magokat hajdan ama szent asszonyok is, akik Istenben reménykedtek, engedelmeskedvén az ő férjöknek."
        },
        {
            "type": "line",
            "value": "Miként Sára engedelmeskedett Ábrahámnak, urának nevezvén őt, akinek gyermekei lettetek, ha jót cselekesztek, és semmi félelemtől nem rettegtek."
        },
        {
            "type": "line",
            "value": "A férfiak hasonlóképpen, együtt lakjanak értelmes módon feleségükkel, az asszonyi nemnek, mint gyöngébb edénynek, tisztességet tévén, mint akik örökös társaik az élet kegyelmében; hogy a ti imádságaitok meg ne hiúsuljanak."
        },
        {
            "type": "line",
            "value": "Végezetre mindnyájan legyetek egyértelműek, rokonérzelműek, atyafiszeretők, irgalmasak, kegyesek:"
        },
        {
            "type": "line",
            "value": "Nem fizetvén gonosszal a gonoszért, avagy szidalommal a szidalomért; sőt ellenkezőleg áldást mondván, tudva, hogy arra hivattatok el, hogy áldást örököljetek,"
        },
        {
            "type": "line",
            "value": "Mert aki akarja az életet szeretni, jó napokat látni, tiltsa meg nyelvét a gonosztól, és ajkait, hogy ne szóljanak álnokságot:"
        },
        {
            "type": "line",
            "value": "Forduljon el a gonosztól, és cselekedjék jót; keresse a békességet, és kövesse azt."
        },
        {
            "type": "line",
            "value": "Mert az Úr szemei az igazakon vannak, és az ő fülei azoknak könyörgésein; az Úr orcája pedig a gonoszt cselekvőkön."
        },
        {
            "type": "line",
            "value": "És kicsoda az, aki bántalmaz titeket, ha a jónak követői lesztek?"
        },
        {
            "type": "line",
            "value": "De ha szenvedtek is az igazságért, boldogok vagytok, azoktól való félelemből pedig ne féljetek, se zavarba ne essetek;"
        },
        {
            "type": "line",
            "value": "Az Úr Istent pedig szenteljétek meg a ti szívetekben. Mindig készek legyetek megfelelni mindenkinek, aki számot kér tőletek a bennetek levő reménységről, szelídséggel és félelemmel:"
        },
        {
            "type": "line",
            "value": "Jó lelkiismeretetek lévén; hogy amiben rágalmaznak titeket, mint gonosztevőket, megszégyenüljenek akik gyalázzák a ti Krisztusban való jó élteteket."
        },
        {
            "type": "line",
            "value": "Mert jobb ha jót cselekedve szenvedtek, ha így akarja az Isten akarata, hogynem gonoszt cselekedve."
        },
        {
            "type": "line",
            "value": "Mert Krisztus is szenvedett egyszer a bűnökért, mint igaz a nem igazakért, hogy minket Istenhez vezéreljen; megölettetvén ugyan test szerint, de megeleveníttetvén lélek szerint;"
        },
        {
            "type": "line",
            "value": "Amelyben elmenvén, a tömlöcben lévő lelkeknek is prédikált,"
        },
        {
            "type": "line",
            "value": "Amelyek engedetlenek voltak egykor, mikor egyszer várt az Isten béketűrése a Noé napjaiban, a bárka készítésekor, amelyben kevés, azaz nyolc lélek tartatott meg víz által;"
        },
        {
            "type": "line",
            "value": "Ami minket is megtart most képmás gyanánt, mint keresztség, ami nem a test szenyjének lemosása, hanem jó lelkiismeret keresése Isten iránt, a Jézus Krisztus feltámadása által;"
        },
        {
            "type": "line",
            "value": "Aki Istennek jobbján van, felmenvén a mennybe; akinek alávettettek az angyalok, hatalmasságok és erők."
        }
    ]
}
