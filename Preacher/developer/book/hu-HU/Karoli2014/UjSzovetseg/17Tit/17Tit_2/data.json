{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Te pedig azokat szóljad, amik az egészséges tudományhoz illenek."
        },
        {
            "type": "line",
            "value": "Hogy a vén emberek józanok legyenek, tisztességesek, mértékletesek; a hitben, szeretetben, tűrésben épek."
        },
        {
            "type": "line",
            "value": "Hasonlóképpen a vén asszonyok szentekhez illő magaviseletűek legyenek, nem patvarkodók, sem sok borivás rabjai, jóra oktatók;"
        },
        {
            "type": "line",
            "value": "Hogy megokosítsák az ifjú asszonyokat, hogy férjöket és magzataikat szeressék,"
        },
        {
            "type": "line",
            "value": "Legyenek mértékletesek, tiszták, háziasak, jók, férjöknek engedelmesek, hogy az Isten beszéde ne káromoltassék."
        },
        {
            "type": "line",
            "value": "Az ifjakat hasonlóképpen intsed, hogy legyenek mértékletesek:"
        },
        {
            "type": "line",
            "value": "Mindenben tenmagadat adván példaképül a jó cselekedetekben; a tudományban romlatlanságot, méltóságot mutatván,"
        },
        {
            "type": "line",
            "value": "Egészséges, feddhetetlen beszédet; hogy az ellenfél megszégyenüljön, semmi gonoszt sem tudván rólatok mondani."
        },
        {
            "type": "line",
            "value": "A szolgákat intsed, hogy az ő uraiknak engedelmeskedjenek, mindenben kedvöket keressék, ne ellenkezzenek,"
        },
        {
            "type": "line",
            "value": "Ne tolvajkodjanak, hanem teljes jó hűséget tanusítsanak; hogy a mi megtartó Istenünknek tudományát ékesítsék mindenben."
        },
        {
            "type": "line",
            "value": "Mert megjelent az Isten idvezítő kegyelme minden embernek,"
        },
        {
            "type": "line",
            "value": "Amely arra tanít minket, hogy megtagadván a hitetlenséget és a világi kivánságokat, mértékletesen, igazán és szentül éljünk a jelenvaló világon:"
        },
        {
            "type": "line",
            "value": "Várván ama boldog reménységet és a nagy Istennek és megtartó Jézus Krisztusunknak dicsősége megjelenését;"
        },
        {
            "type": "line",
            "value": "Aki önmagát adta mi érettünk, hogy megváltson minket minden hamisságtól, és tisztítson önmagának kiváltképpen való népet, jó cselekedetekre igyekezőt."
        },
        {
            "type": "line",
            "value": "Ezeket szóljad, és ints és feddj teljes méltósággal; senki téged meg ne vessen."
        }
    ]
}
