{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "Lőn pedig Ikóniumban, hogy ők együtt menének be a zsidók zsinagógájába, és prédikálának, úgyannyira, hogy mind zsidóknak, mind görögöknek nagy sokasága lőn hívővé."
        },
        {
            "type": "line",
            "value": "Akik azonban a zsidók közül nem hivének, felindíták és megharagíták a pogányoknak lelkét az atyafiak ellen."
        },
        {
            "type": "line",
            "value": "Azért sok időt töltöttek ott, bátran prédikálva az Úrban, ki bizonyságot tesz vala az ő kegyelmének beszéde mellett, és adja vala, hogy jelek és csodák történjenek az ő kezeik által."
        },
        {
            "type": "line",
            "value": "De a városnak sokasága meghasonlék; és némelyek a zsidók mellett, mások pedig az apostolok mellett valának."
        },
        {
            "type": "line",
            "value": "És mikor a pogányok és zsidók az ő főembereikkel egybe támadást indítának, hogy bosszúsággal illessék és megkövezzék őket,"
        },
        {
            "type": "line",
            "value": "Ők megtudták, és elfutának Likaóniának városaiba, Listrába és Derbébe, és a körülvaló tartományba,"
        },
        {
            "type": "line",
            "value": "És ott prédikálják vala az evangyéliomot."
        },
        {
            "type": "line",
            "value": "És Listrában ül vala egy lábaival tehetetlen ember, ki az ő anyjának méhétől fogva sánta volt, és soha nem járt."
        },
        {
            "type": "line",
            "value": "Ez hallá Pált beszélni: aki szemeit reá függesztvén, és látván, hogy van hite, hogy meggyógyul,"
        },
        {
            "type": "line",
            "value": "Monda nagy fenszóval: Állj fel lábaidra egyenesen! És felszökött és járt."
        },
        {
            "type": "line",
            "value": "A sokaság pedig mikor látta, amit Pál cselekedett, felkiálta, likaóniai nyelven mondván: Az istenek jöttek le mihozzánk emberi ábrázatban!"
        },
        {
            "type": "line",
            "value": "És hívják vala Barnabást Jupiternek, Pált pedig Merkúriusnak, minthogy ő volt a szóvivő."
        },
        {
            "type": "line",
            "value": "Jupiter papja pedig, akinek temploma az ő városuk előtt vala, felkoszorúzott bikákat hajtva a kapukhoz, a sokasággal együtt áldozni akar vala."
        },
        {
            "type": "line",
            "value": "Mikor azonban ezt meghallották az apostolok, Barnabás és Pál, köntösüket megszaggatván, a sokaság közé futamodának, kiáltván"
        },
        {
            "type": "line",
            "value": "És ezt mondván: Férfiak, miért mívelitek ezeket? Mi is hozzátok hasonló természetű emberek vagyunk, és azt az örvendetes izenetet hirdetjük néktek, hogy e hiábavalóktól az élő Istenhez térjetek, ki teremtette a mennyet, a földet, a tengert és minden azokban valókat:"
        },
        {
            "type": "line",
            "value": "Ki az elmúlt időkben hagyta a pogányokat mind a maguk útján haladni:"
        },
        {
            "type": "line",
            "value": "Jóllehet nem hagyta magát tanúbizonyság nélkül, mert jóltevőnk volt, adván mennyből esőket és termő időket nékünk, és betöltvén eledellel és örömmel a mi szívünket."
        },
        {
            "type": "line",
            "value": "És ezeket mondván, nagynehezen lecsendesíték a sokaságot, hogy nékik ne áldozzék."
        },
        {
            "type": "line",
            "value": "Jövének azonban Antiókhiából és Ikóniumból zsidók, és a sokaságot eláltatván, megkövezék Pált, és kivonszolák a városból, azt gondolván, hogy meghalt."
        },
        {
            "type": "line",
            "value": "De mikor körülvették őt a tanítványok, felkelvén, beméne a városba; és másnap Barnabással elméne Derbébe."
        },
        {
            "type": "line",
            "value": "És miután hirdették az evangyéliomot annak a városnak, és sokakat tanítványokká tettek, megtérének Listrába, Ikoniumba és Antiókhiába."
        },
        {
            "type": "line",
            "value": "Erősítve a tanítványok lelkét, intvén, hogy maradjanak meg a hitben, és hogy sok háborúságon által kell nékünk az Isten országába bemennünk."
        },
        {
            "type": "line",
            "value": "Miután pedig választottak nékik gyülekezetenként véneket, imádkozván bőjtölésekkel egybe, ajánlák őket az Úrnak, kiben hittek vala."
        },
        {
            "type": "line",
            "value": "És Pisidián általmenvén, menének Pamfiliába."
        },
        {
            "type": "line",
            "value": "És miután Pergában hirdették az ígét, lemenének Attáliába;"
        },
        {
            "type": "line",
            "value": "És onnét elhajózának Antiókhiába, ahonnét az Isten kegyelmére bízták volt őket arra a munkára, melyet elvégeztek."
        },
        {
            "type": "line",
            "value": "Mikor pedig megérkeztek és a gyülekezetet egybehívták, elbeszélék, mily nagy dolgokat cselekedett az Isten ő velök, és hogy a pogányoknak kaput nyitott a hitre."
        },
        {
            "type": "line",
            "value": "Ott aztán nem kevés időt töltöttek a tanítványokkal."
        }
    ]
}
