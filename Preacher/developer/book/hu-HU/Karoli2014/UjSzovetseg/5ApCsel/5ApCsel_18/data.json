{
   "meta": {
   "type": "text",
   "name": "18. Fejezet"
   },
   "data": [
        {
            "type": "line",
            "value": "Ezekután Pál Athénből eltávozván, méne Korinthusba."
        },
        {
            "type": "line",
            "value": "És mikor egy Akvila nevű, pontusi származású zsidóra talált, ki nem régen jött Itáliából, és feleségére Priscillára (mivelhogy Klaudius megparancsolta vala, hogy a zsidók mind távozzanak Rómából): hozzájuk csatlakozék."
        },
        {
            "type": "line",
            "value": "És mivelhogy azonféle míves vala, náluk marada és dolgozik vala. Mesterségökre nézve ugyanis sátorcsinálók valának."
        },
        {
            "type": "line",
            "value": "Vetekedék pedig minden szombaton a zsinagógában, és igyekezék mind zsidókat, mind görögöket meggyőzni."
        },
        {
            "type": "line",
            "value": "Mikor pedig megérkeztek Macedóniából Silás és Timótheus, szorongatá a lélek Pált, és bizonyságot tőn a zsidóknak, hogy Jézus a Krisztus."
        },
        {
            "type": "line",
            "value": "Mikor pedig azok ellenszegülének és káromlásokat szólának, ruháit megrázva monda nékik: Véretek a fejetekre; én tiszta vagyok: mostantól fogva a pogányokhoz megyek."
        },
        {
            "type": "line",
            "value": "És általmenvén onnét, méne egy Justus nevű, istenfélő ember házához, kinek háza szomszédos vala a zsinagógával."
        },
        {
            "type": "line",
            "value": "Krispus pedig, a zsinagógának feje hűn az Úrban egész házanépével egybe; a Korinthusbeliek közül is sokan hallván, hisznek vala, és megkeresztelkednek vala."
        },
        {
            "type": "line",
            "value": "Monda pedig az Úr látás által éjszaka Pálnak: Ne félj, hanem szólj és ne hallgass:"
        },
        {
            "type": "line",
            "value": "Mert én veled vagyok és senki sem támad reád, hogy néked ártson; mert nékem sok népem van ebben a városban."
        },
        {
            "type": "line",
            "value": "És ott lakozék egy esztendeig és hat hónapig, tanítva köztük az Isten ígéjét."
        },
        {
            "type": "line",
            "value": "Mikor pedig Gallió volt Akhája tiszttartója, reátámadának a zsidók egyakarattal Pálra, és vivék őt a törvényszék elébe,"
        },
        {
            "type": "line",
            "value": "Mondván: Ez a törvény ellen való istentiszteletre csábítja az embereket."
        },
        {
            "type": "line",
            "value": "Mikor pedig Pál meg akará nyitni száját, monda Gallió a zsidóknak: Ha valóban valami bosszútételről, vagy gonosz cselekedetről volna szó, zsidók, igazság szerint meghallgatnálak benneteket:"
        },
        {
            "type": "line",
            "value": "De ha tanításról, nevekről és a ti törvénytekről van kérdés, ti magatok lássátok; mert én ezekben bíró nem akarok lenni."
        },
        {
            "type": "line",
            "value": "És elűzé őket a törvényszék elől."
        },
        {
            "type": "line",
            "value": "A görögök pedig mindnyájan Sosthenest, a zsinagógának fejét megragadván, verik vala a törvényszék előtt; de Gallió velök semmit sem gondola."
        },
        {
            "type": "line",
            "value": "Pál pedig, miután még több napig ott marada, az atyafiaktól elbúcsúzván, Siriába hajózék, és vele együtt Priscilla és Akvila, minekutána fejét megnyírta Kenkreában; mert fogadása vala."
        },
        {
            "type": "line",
            "value": "Juta pedig Efézusba, és azokat ott hagyá; ő maga pedig bemenvén a zsinagógába, vetekedék a zsidókkal."
        },
        {
            "type": "line",
            "value": "Mikor pedig azok kérék, hogy több ideig maradjon nálok, nem álla reá;"
        },
        {
            "type": "line",
            "value": "Hanem búcsút vőn tőlük, mondván: Mindenesetre Jeruzsálemben kell nékem a következő ünnepet töltenem; de ismét megjövök hozzátok, ha Isten akarja. És elhajózék Efézusból."
        },
        {
            "type": "line",
            "value": "És miután Cézáreába érkezék, felmenvén Jeruzsálembe és köszöntvén a gyülekezetet, leméne Antiókhiába."
        },
        {
            "type": "line",
            "value": "És miután ott bizonyos időt eltöltött, elméne, eljárván renddel Galácia tartományát és Frigiát, erősítve a tanítványokat mind."
        },
        {
            "type": "line",
            "value": "Érkezék pedig Efézusba egy Apollós nevű zsidó, alekszandriai származású, ékesenszóló férfiú, ki az írásokban tudós vala."
        },
        {
            "type": "line",
            "value": "Ez meg volt tanítva az Úrnak útára; és lélekben buzgó lévén, szólja és tanítja vala nagy szorgalmatosan az Úrra tartozó dolgokat, jóllehet csak a János keresztségét tudja vala."
        },
        {
            "type": "line",
            "value": "És ez kezde nagy bátorsággal szólni a zsinagógában. Mikor pedig meghallgatta őt Akvila és Priscilla, magok mellé vevék őt, és nyilvábban kifejtették előtte az Istennek útát."
        },
        {
            "type": "line",
            "value": "Mikor pedig Akhájába akara átmenni, buzdítván őt az atyafiak, írának a tanítványoknak, hogy fogadják be őt. Ki mikor odajutott, sokat használa azoknak, kik hittek vala a kegyelem által:"
        },
        {
            "type": "line",
            "value": "Mert hatalmasan meggyőzi vala a zsidókat nyilvánosan, bebizonyítva az írásokból, hogy Jézus a Krisztus."
        }
    ]
}
