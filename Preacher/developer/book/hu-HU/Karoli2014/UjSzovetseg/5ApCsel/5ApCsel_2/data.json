{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "És mikor a pünkösd napja eljött, mindnyájan egyakarattal együtt valának."
        },
        {
            "type": "line",
            "value": "És lőn nagy hirtelenséggel az égből mintegy sebesen zúgó szélnek zendülése, és eltelé az egész házat, ahol ülnek vala."
        },
        {
            "type": "line",
            "value": "És megjelentek előttük kettős tüzes nyelvek és üle mindenikre azok közül."
        },
        {
            "type": "line",
            "value": "És megtelének mindnyájan Szent Lélekkel, és kezdének szólni más nyelveken, amint a Lélek adta nékik szólniok."
        },
        {
            "type": "line",
            "value": "Lakoznak vala pedig Jeruzsálemben zsidók, istenfélő férfiak, minden nép közül, melyek az ég alatt vannak."
        },
        {
            "type": "line",
            "value": "Minekutána pedig ez a zúgás lőn, egybegyűle a sokaság és megzavarodék, mivelhogy mindegyik a maga nyelvén hallá őket szólni."
        },
        {
            "type": "line",
            "value": "Álmélkodnak pedig mindnyájan és csodálkoznak vala, mondván egymásnak: Nemde nem Galileusok-é ezek mindnyájan, akik szólnak?"
        },
        {
            "type": "line",
            "value": "Mimódon halljuk hát őket, kiki közülünk a saját nyelvén, amelyben születtünk?"
        },
        {
            "type": "line",
            "value": "Párthusok és médek és elámiták, és kik lakozunk Mesopotámiában, Júdeában és Kappadóciában, Pontusban és Ázsiában,"
        },
        {
            "type": "line",
            "value": "Frigiában és Pamfiliában, Égyiptomban és Libiának tartományiban, mely Ciréne mellett van, és a római jövevények, mind zsidók, mind prozelitusok,"
        },
        {
            "type": "line",
            "value": "Krétaiak és arabok, halljuk amint szólják a mi nyelvünkön az Istennek nagyságos dolgait."
        },
        {
            "type": "line",
            "value": "Álmélkodnak vala pedig mindnyájan és zavarban valának, egymásnak ezt mondván: Vajjon mi akar ez lenni?"
        },
        {
            "type": "line",
            "value": "Mások pedig csúfolódva mondának: Édes bortól részegedtek meg."
        },
        {
            "type": "line",
            "value": "Péter azonban előállván a tizenegygyel, felemelé szavát, és szóla nékik: Zsidó férfiak és mindnyájan, kik lakoztok Jeruzsálemben, legyen ez néktek tudtotokra, és vegyétek füleitekbe az én beszédimet!"
        },
        {
            "type": "line",
            "value": "Mert nem részegek ezek, amint ti állítjátok; hiszen a napnak harmadik órája van;"
        },
        {
            "type": "line",
            "value": "Hanem ez az, ami megmondatott Jóel prófétától:"
        },
        {
            "type": "line",
            "value": "És lészen az utolsó napokban, ezt mondja az Isten, kitöltök az én Lelkemből minden testre: és prófétálnak a ti fiaitok és leányaitok, és a ti ifjaitok látásokat látnak, és a ti véneitek álmokat álmodnak."
        },
        {
            "type": "line",
            "value": "És épen az én szolgáimra és az én szolgálóleányaimra is kitöltök azokban a napokban az én Lelkemből, és prófétálnak."
        },
        {
            "type": "line",
            "value": "És tészek csudákat az égben odafenn, és jeleket a földön idelenn, vért, tüzet és füstnek gőzölgését."
        },
        {
            "type": "line",
            "value": "A nap sötétséggé változik, és a hold vérré, minekelőtte eljő az Úrnak ama nagy és fényes napja."
        },
        {
            "type": "line",
            "value": "És lészen, hogy mindaz, aki az Úrnak nevét segítségül hívja, megtartatik."
        },
        {
            "type": "line",
            "value": "Izráelita férfiak, halljátok meg e beszédeket: A názáreti Jézust, azt a férfiút, aki Istentől bizonyságot nyert előttetek erők, csudatételek és jelek által, melyeket ő általa cselekedett Isten ti köztetek, amint magatok is tudjátok."
        },
        {
            "type": "line",
            "value": "Azt, aki Istennek elvégezett tanácsából és rendeléséből adatott halálra, megragadván, gonosz kezeitekkel keresztfára feszítve megölétek:"
        },
        {
            "type": "line",
            "value": "Kit az Isten feltámasztott, a halál fájdalmait megoldván; mivelhogy lehetetlen volt néki attól fogvatartatnia."
        },
        {
            "type": "line",
            "value": "Mert Dávid ezt mondja ő róla: Magam előtt láttam az Urat mindenkor, mert ő nékem jobb kezem felől van, hogy meg ne tántorodjam."
        },
        {
            "type": "line",
            "value": "Annakokáért örvendezett az én szívem, és vígadott az én nyelvem; annakfelette az én testem is reménységben nyugszik."
        },
        {
            "type": "line",
            "value": "Mert nem hagyod az én lelkemet a sírban, és nem engeded, hogy a te szented rothadást lásson."
        },
        {
            "type": "line",
            "value": "Megjelentetted nékem az életnek útait; betöltesz engem örömmel a te orcád előtt."
        },
        {
            "type": "line",
            "value": "Atyámfiai férfiak, szabad nyilván szólanom ti előttetek Dávid pátriárkáról, hogy ő megholt és eltemettetett, és az ő sírja mind e mai napig minálunk van."
        },
        {
            "type": "line",
            "value": "Próféta lévén azért, és tudván, hogy az Isten néki esküvéssel megesküdött, hogy majd az ő ágyékának gyümölcséből támasztja a Krisztust test szerint, hogy helyheztesse az ő királyi székibe,"
        },
        {
            "type": "line",
            "value": "Előre látván ezt, szólott a Krisztus feltámadásáról, hogy az ő lelke nem hagyatott a sírban, sem az ő teste rothadást nem látott."
        },
        {
            "type": "line",
            "value": "Ezt a Jézust feltámasztotta az Isten, minek mi mindnyájan tanúbizonyságai vagyunk."
        },
        {
            "type": "line",
            "value": "Annakokáért az Istennek jobbja által felmagasztaltatván, és a megígért Szent Lelket megnyervén az Atyától, kitöltötte ezt, amit ti most láttok és hallotok."
        },
        {
            "type": "line",
            "value": "Mert nem Dávid ment fel a mennyországba; hiszen ő maga mondja: Monda az Úr az én Uramnak: Ülj az én jobbkezem felől,"
        },
        {
            "type": "line",
            "value": "Míglen vetem a te ellenségeidet lábaid alá zsámolyul."
        },
        {
            "type": "line",
            "value": "Bizonynyal tudja meg azért Izráelnek egész háza, hogy Úrrá és Krisztussá tette őt az Isten, azt a Jézust, akit ti megfeszítettetek."
        },
        {
            "type": "line",
            "value": "Ezeket pedig mikor hallották, szívökben megkeseredének, és mondának Péternek és a többi apostoloknak: Mit cselekedjünk, atyámfiai, férfiak?"
        },
        {
            "type": "line",
            "value": "Péter pedig monda nékik: Térjetek meg és keresztelkedjetek meg mindnyájan a Jézus Krisztusnak nevében a bűnöknek bocsánatjára; és veszitek a Szent Lélek ajándékát."
        },
        {
            "type": "line",
            "value": "Mert néktek lett az ígéret és a ti gyermekeiteknek, és mindazoknak, kik messze vannak, valakiket csak elhív magának az Úr, a mi Istenünk."
        },
        {
            "type": "line",
            "value": "Sok egyéb beszéddel is buzgón kéri és inti vala őket, mondván: Szakasszátok el magatokat e gonosz nemzetségtől!"
        },
        {
            "type": "line",
            "value": "Akik azért örömest vevék az ő beszédét, megkeresztelkedének; és hozzájuk csatlakozék azon a napon mintegy háromezer lélek."
        },
        {
            "type": "line",
            "value": "És foglalatosok valának az apostolok tudományában és a közösségben, a kenyérnek megtörésében és a könyörgésekben."
        },
        {
            "type": "line",
            "value": "Támada pedig minden lélekben félelem, és az apostolok sok csudát és jelt tesznek vala."
        },
        {
            "type": "line",
            "value": "Mindnyájan pedig, akik hivének, együtt valának, és mindenük köz vala;"
        },
        {
            "type": "line",
            "value": "És jószágukat és marháikat eladogaták, és szétosztogaták azokat mindenkinek, amint kinek-kinek szüksége vala."
        },
        {
            "type": "line",
            "value": "És minden nap egyakarattal kitartva a templomban, és megtörve házanként a kenyeret, részesednek vala eledelben örömmel és tiszta szívvel."
        },
        {
            "type": "line",
            "value": "Dícsérve az Istent, és az egész nép előtt kedvességet találva. Az Úr pedig minden napon szaporítja vala a gyülekezetet az idvezülőkkel."
        }
    ]
}
