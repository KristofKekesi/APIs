{
   "meta": {
   "type": "text",
   "name": "15. Fejezet"
   },
   "data": [
        {
            "type": "line",
            "value": "Némelyek pedig, kik Júdeából jöttek alá, így tanítják vala az atyafiakat: Ha körül nem metélkedtek Mózes rendtartása szerint, nem idvezülhettek."
        },
        {
            "type": "line",
            "value": "Mikor azért Pálnak és Barnabásnak nagy háborúsága és vetekedése lőn azok ellen, azt végezék, hogy Pál és Barnabás és némely mások ő közülök menjenek fel az apostolokhoz és a vénekhez Jeruzsálembe e kérdés ügyében."
        },
        {
            "type": "line",
            "value": "Ők tehát kikísértetvén a gyülekezettől, általmentek Fenicián és Samárián, elbeszélve a pogányok megtérését; és nagy örömet szerzének az összes atyafiaknak."
        },
        {
            "type": "line",
            "value": "Mikor pedig megérkeztek Jeruzsálembe, a gyülekezet és az apostolok és a vének fogadák őket, és ők elbeszélék, mily nagy dolgokat cselekedék az Isten ő velök."
        },
        {
            "type": "line",
            "value": "Előállának azonban némely hivők a farizeusok szerzetéből valók közül, mondván, hogy körül kell metélni őket, és megparancsolni, hogy a Mózes törvényét megtartsák."
        },
        {
            "type": "line",
            "value": "Egybegyülének azért az apostolok és a vének, hogy e dolog felől végezzenek."
        },
        {
            "type": "line",
            "value": "És mikor nagy vetekedés támadt, felkelvén Péter, monda nékik: Atyámfiai, férfiak, ti tudjátok, hogy az Isten régebbi idő óta kiválasztott engem mi közülünk, hogy a pogányok az én számból hallják az evangyéliomnak beszédét, és higyjenek."
        },
        {
            "type": "line",
            "value": "És a szíveket ismerő Isten bizonyságot tett mellettük, mert adta nékik a Szent Lelket, miként nékünk is;"
        },
        {
            "type": "line",
            "value": "És semmi különbséget sem tett mi köztünk és azok között, a hit által tisztítván meg azoknak szívét."
        },
        {
            "type": "line",
            "value": "Most azért mit kísértitek az Istent, hogy a tanítványok nyakába oly igát tegyetek, melyet sem a mi atyáink, sem mi el nem hordozhattunk?"
        },
        {
            "type": "line",
            "value": "Sőt inkább az Úr Jézus Krisztus kegyelme által hisszük, hogy megtartatunk, miképpen azok is."
        },
        {
            "type": "line",
            "value": "Elhallgatott azért az egész sokaság; és hallgatják vala Barnabást és Pált, amint elbeszélék, mennyi jelt és csudát tett az Isten ő általok a pogányok között."
        },
        {
            "type": "line",
            "value": "Miután pedig ők elhallgattak, felele Jakab, mondván: Atyámfiai, férfiak, hallgassatok meg engem!"
        },
        {
            "type": "line",
            "value": "Simeon elbeszélé, mimódon gondoskodott először az Isten, hogy a pogányok közül vegyen népet az ő nevének,"
        },
        {
            "type": "line",
            "value": "És ezzel egyeznek a próféták mondásai, mint meg van írva:"
        },
        {
            "type": "line",
            "value": "Ezek után megtérek és felépítem a Dávidnak leomlott sátorát; és annak omladékait helyreállítom, és ismét felállatom azt:"
        },
        {
            "type": "line",
            "value": "Hogy megkeresse az embereknek többi része az Urat, és a pogányok mindnyájan, akik az én nevemről neveztetnek. Ezt mondja az Úr, ki mindezeket megcselekszi."
        },
        {
            "type": "line",
            "value": "Tudja az Isten öröktől fogva minden ő cselekedeteit."
        },
        {
            "type": "line",
            "value": "Azokáért én azt mondom, hogy nem kell háborgatni azokat, kik a pogányok közül térnek meg az Istenhez;"
        },
        {
            "type": "line",
            "value": "Hanem írjuk meg nékik, hogy tartózkodjanak a bálványok fertelmességeitől, a paráznaságtól, a fúlvaholt állattól és a vértől."
        },
        {
            "type": "line",
            "value": "Mert Mózesnek régi nemzedékek óta városonként megvannak a hirdetői, mivelhogy a zsinagógákban minden szombaton olvassák."
        },
        {
            "type": "line",
            "value": "Akkor tetszék az apostoloknak és a véneknek az egész gyülekezettel egybe, hogy férfiakat válasszanak ki magok közül és elküldjék Antiókhiába Pállal és Barnabással, Júdást, kinek mellékneve Barsabás, és Silást, kik az atyafiak között főemberek valának."
        },
        {
            "type": "line",
            "value": "Megírván azok keze által ezeket: Az apostolok, a vének, és az atyafiak az Antiókhiában, Siriában és Ciliciában levő, a pogányok közül való atyafiaknak üdvözletüket!"
        },
        {
            "type": "line",
            "value": "Mivelhogy meghallottuk, hogy némelyek mi közülünk kimenvén, megháborítottak titeket beszédeikkel, feldúlva a ti lelketeket, azt mondván, hogy körülmetélkedjetek és a törvényt megtartsátok; kiknek mi parancsot nem adtunk:"
        },
        {
            "type": "line",
            "value": "Tetszék nékünk, miután egyértelemre jutottunk, hogy férfiakat válasszunk ki és elküldjük ti hozzátok a mi szeretteinkkel, Barnabással és Pállal,"
        },
        {
            "type": "line",
            "value": "Oly emberekkel, kik életüket tették kockára a mi Urunk Jézus Krisztus nevéért."
        },
        {
            "type": "line",
            "value": "Küldöttük azért Júdást és Silást, kik élőszóval szintén tudtotokra adják ugyanezeket."
        },
        {
            "type": "line",
            "value": "Mert tetszék a Szent Léleknek és nékünk, hogy semmi több teher ne vettessék ti reátok ezeken a szükséges dolgokon kívül,"
        },
        {
            "type": "line",
            "value": "Hogy tartózkodjatok a bálványoknak áldozott dolgoktól, a vértől, a fúlvaholt állattól, és a paráznaságtól; melyektől ha megóvjátok magatokat, jól lesz dolgotok. Legyetek egészségben!"
        },
        {
            "type": "line",
            "value": "Azok annakokáért elbocsáttatván, elmenének Antiókhiába; és egybegyűjtvén a sokaságot, átadák a levelet."
        },
        {
            "type": "line",
            "value": "És mikor elolvasták, örvendezének az intésen."
        },
        {
            "type": "line",
            "value": "Júdás és Silás pedig maguk is próféták lévén, sok beszéddel inték az atyafiakat, és megerősíték."
        },
        {
            "type": "line",
            "value": "Miután pedig bizonyos időt eltöltöttek, elbocsáták őket az atyafiak békességgel az apostolokhoz."
        },
        {
            "type": "line",
            "value": "De Silásnak tetszék ott maradni."
        },
        {
            "type": "line",
            "value": "Pál és Barnabás is Antiókhiában időzének, tanítva és prédikálva másokkal is többekkel az Úrnak ígéjét."
        },
        {
            "type": "line",
            "value": "Egynéhány nap mulva pedig monda Pál Barnabásnak: Visszatérve most, látogassuk meg a mi atyánkfiait minden városban, melyben hírdettük az Úrnak ígéjét, hogyan vannak."
        },
        {
            "type": "line",
            "value": "És Barnabás azt tanácsolá, hogy vegyék maguk mellé Jánost, ki Márknak hívatik."
        },
        {
            "type": "line",
            "value": "Pál azonban azt tartá méltónak, hogy aki elszakadt tőlük Pamfiliától fogva, és nem ment velök a munkára, ne vegyék maguk mellé azt."
        },
        {
            "type": "line",
            "value": "Meghasonlás támada azért, úgyhogy elszakadának egymástól, és Barnabás maga mellé véve Márkot, elhajózék Ciprusba;"
        },
        {
            "type": "line",
            "value": "Pál pedig Silást választván maga mellé, elméne, az Isten kegyelmére bízatván az atyafiaktól."
        },
        {
            "type": "line",
            "value": "És eljárá Siriát és Ciliciát, erősítve a gyülekezeteket."
        }
    ]
}
