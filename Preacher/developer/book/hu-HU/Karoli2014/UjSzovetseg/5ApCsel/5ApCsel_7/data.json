{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Monda pedig a főpap: Vajjon így vannak-é hát ezek?"
        },
        {
            "type": "line",
            "value": "Ő pedig monda: Férfiak, atyámfiai és atyák, halljátok meg! A dicsőségnek Istene megjelenék a mi atyánknak, Ábrahámnak, mikor Mezopotámiában vala, minekelőtte Háránban lakott,"
        },
        {
            "type": "line",
            "value": "És monda néki: Eredj ki a te földedből és a te nemzetséged közül, és jer arra a földre, amelyet mutatok néked."
        },
        {
            "type": "line",
            "value": "Akkor kimenvén a Káldeusok földéből, lakozék Háránban: és onnét, minekutána megholt az ő atyja, kihozta őt e földre, amelyen ti most laktok:"
        },
        {
            "type": "line",
            "value": "És nem adott néki abban örökséget csak egy lábnyomnyit is: és azt ígérte, hogy néki adja azt birtokul és az ő magvának ő utána, holott nem vala néki gyermeke."
        },
        {
            "type": "line",
            "value": "Szólt pedig az Isten akképpen, hogy az ő magva zsellér lészen idegen földön, és szolgálat alá vetik azt, és nyomorgatják, négyszáz esztendeig."
        },
        {
            "type": "line",
            "value": "De azt a népet, melynek szolgálnak, én megítélem, monda az Isten: és ezek után kijőnek, és szolgálnak nékem e helyen."
        },
        {
            "type": "line",
            "value": "És adta néki a körülmetélés szövetségét: és így nemzé Izsákot, és körülmetélé őt nyolcadnapon; és Izsák Jákóbot, és Jákób a tizenkét pátriárkhát."
        },
        {
            "type": "line",
            "value": "A pátriárkhák pedig irígységből eladák Józsefet Égyiptomba; de Isten vele vala,"
        },
        {
            "type": "line",
            "value": "És megszabadítá őt minden nyomorúságából, és ada néki kedvességet és bölcseséget a Faraó előtt, Égyiptom királya előtt, ki őt Égyiptom fölé és az ő egész háza fölé kormányzóul állatá."
        },
        {
            "type": "line",
            "value": "Következék pedig éhség Égyiptom és Kanaán egész földére, és nagy nyomorúság; és nem találnak vala eledelt a mi atyáink."
        },
        {
            "type": "line",
            "value": "Mikor pedig meghallotta Jákób, hogy Égyiptomban van gabona, elküldé először a mi atyáinkat."
        },
        {
            "type": "line",
            "value": "És második alkalommal fölismerék Józsefet testvérei, és a Faraó megtudá a József nemzetségét."
        },
        {
            "type": "line",
            "value": "És József elküldvén, magához hívatá az ő atyját, Jákóbot, és egész hetvenöt lélekből álló nemzetségét."
        },
        {
            "type": "line",
            "value": "Leméne azért Jákób Égyiptomba, és meghala ő és a mi atyáink;"
        },
        {
            "type": "line",
            "value": "És elvitetének Sikembe, és helyheztetének a sírba, melyet Ábrahám vett vala ezüstpénzen, Emmórnak, a Sikem atyjának fiaitól."
        },
        {
            "type": "line",
            "value": "Mikor pedig elközelgetett az ígéretnek ideje, melyet Isten esküvel ígért Ábrahámnak, megnevekedék a nép és megsokasodék Égyiptomban,"
        },
        {
            "type": "line",
            "value": "Mindaddig, mígnem más király támada, ki nem ismeri vala Józsefet."
        },
        {
            "type": "line",
            "value": "Ez a mi nemzetségünkkel álnokul bánva nyomorgatta a mi atyáinkat, hogy magzataikat kitétesse, hogy életben ne maradjanak."
        },
        {
            "type": "line",
            "value": "Akkor születék Mózes, és ékes vala az Isten előtt. Ez három hónapig atyja házában tartaték."
        },
        {
            "type": "line",
            "value": "Mikor pedig kitétetett, a Faraó leánya felvevé, és felnevelé őt a saját fia gyanánt."
        },
        {
            "type": "line",
            "value": "És Mózes taníttaték az Égyiptombeliek minden bölcseségére; és hatalmas vala beszédben és cselekedetben."
        },
        {
            "type": "line",
            "value": "Mikor pedig negyvenéves kora betölt, eszébe jutott, hogy meglátogassa atyjafiait, az Izráel fiait."
        },
        {
            "type": "line",
            "value": "És mikor látta, hogy egyik bántalommal illettetik, megoltalmazá, és az égyiptomi embert megölvén, bosszút álla azért, aki bosszúsággal illettetett."
        },
        {
            "type": "line",
            "value": "És azt gondolá, hogy az ő atyjafiai megértik, hogy az Isten az ő keze által ád nékik szabadulást; de azok nem értették meg."
        },
        {
            "type": "line",
            "value": "Másnap meg olyankor jelent meg köztük, mikor összevesztek, és inté őket békességre, mondván: Férfiak, testvérek vagytok ti; miért illetitek egymást bosszúsággal?"
        },
        {
            "type": "line",
            "value": "De az, aki felebarátját bántalmazta, elutasítá őt magától, mondván: Kicsoda tett téged fejedelemmé és bíróvá mi rajtunk?"
        },
        {
            "type": "line",
            "value": "Csak nem akarsz engem is megölni, miképpen megöléd tegnap az égyiptomit?"
        },
        {
            "type": "line",
            "value": "E beszédre aztán Mózes elfuta és lőn jövevény a Midián földén, ahol két fia születék."
        },
        {
            "type": "line",
            "value": "És negyven esztendő elteltével megjelenék néki a Sínai hegy pusztájában az Úrnak angyala csipkebokornak tüzes lángjában."
        },
        {
            "type": "line",
            "value": "Mózes pedig mikor meglátta, elcsodálkozék a látáson. Mikor pedig oda méne, hogy megszemlélje, lőn az Úrnak szava ő hozzá:"
        },
        {
            "type": "line",
            "value": "Én vagyok a te atyáidnak Istene, Ábrahámnak Istene, és Izsáknak Istene, és Jákóbnak Istene. Mózes pedig megrémülvén, nem meré megnézni."
        },
        {
            "type": "line",
            "value": "Az Úr pedig monda néki: Oldozd le sarudat lábaidról; mert a hely, amelyen állasz, szent föld."
        },
        {
            "type": "line",
            "value": "Látván láttam az én népemnek nyomorúságát, mely Égyiptomban van, és az ő fohászkodásukat meghallgattam, és azért szállottam le, hogy őket megszabadítsam; most azért jőjj, elküldelek téged Égyiptomba."
        },
        {
            "type": "line",
            "value": "Ezt a Mózest, akit megtagadának, mondván: Ki tett téged fejedelemmé és bíróvá? ezt az Isten fejedelmül és szabadítóul küldé angyal keze által, aki megjelent néki a csipkebokorban."
        },
        {
            "type": "line",
            "value": "Ez hozta ki őket, csodákat és jeleket tévén Égyiptomnak földében és a Verestengeren és a pusztában negyven esztendeig."
        },
        {
            "type": "line",
            "value": "Ez ama Mózes, ki az Izráel fiainak ezt mondotta: Prófétát támaszt néktek az Úr, a ti Istentek, a ti atyátokfiai közül, mint engem: azt hallgassátok."
        },
        {
            "type": "line",
            "value": "Ez az, aki ott volt a gyülekezetben a pusztában a Sinai hegyen vele beszélő angyallal és a mi atyáinkkal: ki élő igéket vőn, hogy nékünk adja;"
        },
        {
            "type": "line",
            "value": "Akinek nem akartak engedni a mi atyáink, hanem eltaszíták maguktól, és szívökben Égyiptom felé fordulának,"
        },
        {
            "type": "line",
            "value": "Ezt mondván Áronnak: Csinálj nékünk isteneket, kik előttünk járjanak: mert ez a Mózes, ki minket Égyiptom földéből kihozott, nem tudjuk, mi történt ő vele."
        },
        {
            "type": "line",
            "value": "És borjúképet csinálának azokban a napokban, és áldozatot vivének a bálványnak, és gyönyörködének az ő kezeik csinálmányaiban."
        },
        {
            "type": "line",
            "value": "Az Isten pedig elfordula, és adá őket, hogy szolgáljanak az ég seregének; amint meg van írva a próféták könyvében: Vajjon áldozati barmokat és áldozatokat hoztatok-é nékem negyven esztendeig a pusztában, Izráelnek háza?"
        },
        {
            "type": "line",
            "value": "Sőt inkább hordoztátok a Molok sátorát, és a ti istenteknek, Remfánnak csillagát, a képeket, melyeket csináltatok, hogy azokat imádjátok: elviszlek azért titeket Babilónon túl."
        },
        {
            "type": "line",
            "value": "A bizonyságnak sátora a mi atyáinknál volt a pusztában, amint parancsolta az, aki mondotta Mózesnek, hogy azt arra a mintára csinálja, melyet látott vala."
        },
        {
            "type": "line",
            "value": "Melyet a mi atyáink átvévén, be is hoztak Józsuéval, mikor birodalmukba vették a pogányokat, kiket kiűzött az Isten a mi atyáink színe elől, mind a Dávidnak napjaiig;"
        },
        {
            "type": "line",
            "value": "Ki kegyelmet talált az Isten előtt, és könyörgött, hogy hajlékot találhasson a Jákób Istenének."
        },
        {
            "type": "line",
            "value": "Salamon építe pedig néki házat."
        },
        {
            "type": "line",
            "value": "De ama Magasságos nem kézzel csinált templomokban lakik, mint a próféta mondja:"
        },
        {
            "type": "line",
            "value": "A menny nékem ülőszékem, a föld pedig az én lábaimnak zsámolya; micsoda házat építhettek nékem? azt mondja az Úr, vagy melyik az én nyugodalmamnak helye?"
        },
        {
            "type": "line",
            "value": "Nem az én kezem csinálta-é mindezeket?"
        },
        {
            "type": "line",
            "value": "Kemény nyakú és körülmetéletlen szívű és fülű emberek, ti mindenkor a Szent Léleknek ellene igyekeztek, mint atyáitok, ti azonképpen."
        },
        {
            "type": "line",
            "value": "A próféták közül kit nem üldöztek a ti atyáitok? és megölték azokat, akik eleve hirdették amaz Igaznak eljövetelét: kinek ti most árulóivá és gyilkosaivá lettetek;"
        },
        {
            "type": "line",
            "value": "Kik a törvényt angyalok rendelésére vettétek, és nem tartottátok meg."
        },
        {
            "type": "line",
            "value": "Mikor pedig ezeket hallották, szívükben dühösködnek és fogaikat csikorgatják vala ő ellene."
        },
        {
            "type": "line",
            "value": "Mivel pedig teljes vala Szent Lélekkel, a mennybe függesztvén szemeit, látá Istennek dicsőségét, és Jézust állani az Istennek jobbja felől,"
        },
        {
            "type": "line",
            "value": "És monda: Ímé látom az egeket megnyilni, és az embernek Fiát az Isten jobbja felől állani."
        },
        {
            "type": "line",
            "value": "Felkiáltván pedig nagy fenszóval, füleiket bédugák, és egyakarattal reá rohanának;"
        },
        {
            "type": "line",
            "value": "És kiűzvén a városon kívül, megkövezék: a tanúbizonyságok pedig felsőruháikat egy Saulus nevezetű ifjú lábaihoz rakták le."
        },
        {
            "type": "line",
            "value": "Megkövezék azért Istvánt, ki imádkozik és ezt mondja vala: Uram Jézus, vedd magadhoz az én lelkemet!"
        },
        {
            "type": "line",
            "value": "Térdre esvén pedig, nagy fenszóval kiálta: Uram, ne tulajdonítsd nékik e bűnt! És ezt mondván, elaluvék."
        }
    ]
}
