{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Ezért vagyok én, Pál, a Krisztusnak foglya ti érettetek, a pogányokért;"
        },
        {
            "type": "line",
            "value": "Ha ugyan hallottátok Isten kegyelmének rendelkezését, melyet nékem adott a ti érdeketekben;"
        },
        {
            "type": "line",
            "value": "Hogy tudniillik kijelentés útján ismertette meg velem a titkot, aszerint, amint az elébb megírám röviden,"
        },
        {
            "type": "line",
            "value": "Melynek olvasásából megérthetitek, hogy micsoda az én értelmem a Krisztus titka felől;"
        },
        {
            "type": "line",
            "value": "Amely egyéb időkben meg nem ismertettetett az emberek fiaival úgy, ahogy most kijelentetett az Ő szent apostolainak és prófétáinak a Lélek által:"
        },
        {
            "type": "line",
            "value": "Hogy tudniillik a pogányok örökös társak és egyugyanazon test tagjai és részesei az ő ígéretének a Krisztus Jézusban az evangyéliom által."
        },
        {
            "type": "line",
            "value": "Amelynek szolgájává lettem az Isten ama kegyelmének ajándékából, mely adatott nékem az Ő hatalmának munkája szerint."
        },
        {
            "type": "line",
            "value": "Nékem, minden szentek között a legeslegkisebbnek adatott ez a kegyelem, hogy a pogányoknak hirdessem a Krisztus végére mehetetlen gazdagságát;"
        },
        {
            "type": "line",
            "value": "És hogy megvilágosítsam mindeneknek, hogy miképpen rendelkezett Isten ama titok felől, amely elrejtetett vala örök időktől fogva az Istenben, aki mindeneket teremtett a Jézus Krisztus által;"
        },
        {
            "type": "line",
            "value": "Azért, hogy megismertettessék most a mennybeli fejedelemségekkel és hatalmasságokkal az egyház által az Istennek sokféle bölcsesége,"
        },
        {
            "type": "line",
            "value": "Amaz örök eleve-elvégezés szerint, amelyet megcselekedett a Krisztus Jézusban, a mi Urunkban:"
        },
        {
            "type": "line",
            "value": "Akiben van a mi bátorságunk és bizodalommal való menetelünk Istenhez az Ő benne való hit által."
        },
        {
            "type": "line",
            "value": "Azért kérlek, hogy ne csüggedjetek el az én ti érettetek való nyomorúságaim miatt, amelyek néktek dicsőségtekre vannak."
        },
        {
            "type": "line",
            "value": "Ezokáért meghajtom térdeimet a mi Urunk Jézus Krisztusnak Atyja előtt,"
        },
        {
            "type": "line",
            "value": "Akiről neveztetik minden nemzetség, mennyen és földön,"
        },
        {
            "type": "line",
            "value": "Hogy adja meg néktek az Ő dicsősége gazdagságáért, hogy hatalmasan megerősödjetek az Ő Lelke által a belső emberben;"
        },
        {
            "type": "line",
            "value": "Hogy lakozzék a Krisztus a hit által a ti szívetekben;"
        },
        {
            "type": "line",
            "value": "A szeretetben meggyökerezvén és alapot vevén, hogy megérthessétek minden szentekkel egybe, mi a szélessége és hosszúsága és mélysége és magassága az Isten jóvoltának,"
        },
        {
            "type": "line",
            "value": "És megismerjétek a Krisztusnak minden ismeretet felül haladó szeretetét, hogy ekképpen beteljesedjetek az Istennek egész teljességéig."
        },
        {
            "type": "line",
            "value": "Annak pedig, aki véghetetlen bőséggel mindeneket megcselekedhetik, feljebb hogynem mint kérjük vagy elgondoljuk, a mi bennünk munkálkodó erő szerint,"
        },
        {
            "type": "line",
            "value": "Annak légyen dicsőség az egyházban a Krisztus Jézusban nemzetségről nemzetségre örökkön örökké. Ámen!"
        }
    ]
}
