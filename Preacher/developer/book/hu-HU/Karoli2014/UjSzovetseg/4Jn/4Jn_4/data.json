{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Amint azért megtudta az Úr, hogy a farizeusok meghallották, hogy Jézus több tanítványt szerez és keresztel, mint János,"
        },
        {
            "type": "line",
            "value": "(Jóllehet Jézus maga nem keresztelt, hanem a tanítványai,)"
        },
        {
            "type": "line",
            "value": "Elhagyá Júdeát és elméne ismét Galileába."
        },
        {
            "type": "line",
            "value": "Samárián kell vala pedig általmennie."
        },
        {
            "type": "line",
            "value": "Megy vala azért Samáriának Sikár nevű városába, annak a teleknek szomszédjába, amelyet Jákób adott vala az ő fiának, Józsefnek."
        },
        {
            "type": "line",
            "value": "Ott vala pedig a Jákób forrása. Jézus azért, az utazástól elfáradva, azonmód leüle a forráshoz. Mintegy hat óra vala."
        },
        {
            "type": "line",
            "value": "Jöve egy samáriabeli asszony vizet meríteni; monda néki Jézus: Adj innom!"
        },
        {
            "type": "line",
            "value": "Az ő tanítványai ugyanis elmentek a városba, hogy ennivalót vegyenek."
        },
        {
            "type": "line",
            "value": "Monda azért néki a samáriai asszony: Hogy kérhetsz inni zsidó létedre én tőlem, aki samáriai asszony vagyok?! Mert a zsidók nem barátkoznak a samáriaiakkal."
        },
        {
            "type": "line",
            "value": "Felele Jézus és monda néki: Ha ismernéd az Isten ajándékát, és hogy ki az, aki ezt mondja néked: Adj innom!; te kérted volna őt, és adott volna néked élő vizet."
        },
        {
            "type": "line",
            "value": "Monda néki az asszony: Uram, nincs mivel merítened, és a kút mély: hol vennéd tehát az élő vizet?"
        },
        {
            "type": "line",
            "value": "Avagy nagyobb vagy-é te a mi atyánknál, Jákóbnál, aki nékünk adta ezt a kutat, és ebből ivott ő is, a fiai is és jószága is?"
        },
        {
            "type": "line",
            "value": "Felele Jézus és monda néki: Mindaz, aki ebből a vízből iszik, ismét megszomjúhozik:"
        },
        {
            "type": "line",
            "value": "Valaki pedig abból a vízből iszik, amelyet én adok néki, soha örökké meg nem szomjúhozik; hanem az a víz, amelyet én adok néki, örök életre buzgó víznek kútfeje lesz ő benne."
        },
        {
            "type": "line",
            "value": "Monda néki az asszony: Uram, add nékem azt a vizet, hogy meg ne szomjúhozzam, és ne jőjjek ide meríteni!"
        },
        {
            "type": "line",
            "value": "Monda néki Jézus: Menj el, hívd a férjedet, és jőjj ide!"
        },
        {
            "type": "line",
            "value": "Felele az asszony és monda: Nincs férjem. Monda néki Jézus: Jól mondád, hogy: Nincs férjem;"
        },
        {
            "type": "line",
            "value": "Mert öt férjed volt, és a mostani nem férjed: ezt igazán mondtad."
        },
        {
            "type": "line",
            "value": "Monda néki az asszony: Uram, látom, hogy te próféta vagy."
        },
        {
            "type": "line",
            "value": "A mi atyáink ezen a hegyen imádkoztak; és ti azt mondjátok, hogy Jeruzsálemben van az a hely, ahol imádkozni kell."
        },
        {
            "type": "line",
            "value": "Monda néki Jézus: Asszony, hidd el nékem, hogy eljő az óra, amikor sem nem ezen a hegyen, sem nem Jeruzsálemben imádjátok az Atyát."
        },
        {
            "type": "line",
            "value": "Ti azt imádjátok, amit nem ismertek; mi azt imádjuk, amit ismerünk: mert az idvesség a zsidók közül támadt."
        },
        {
            "type": "line",
            "value": "De eljő az óra, és az most vagyon, amikor az igazi imádók lélekben, és igazságban imádják az Atyát: mert az Atya is ilyeneket keres, az ő imádóiul."
        },
        {
            "type": "line",
            "value": "Az Isten lélek: és akik őt imádják, szükség, hogy lélekben és igazságban imádják."
        },
        {
            "type": "line",
            "value": "Monda néki az asszony: Tudom, hogy Messiás jő (aki Krisztusnak mondatik); mikor az eljő, megjelent nékünk mindent."
        },
        {
            "type": "line",
            "value": "Monda néki Jézus: Én vagyok az, aki veled beszélek."
        },
        {
            "type": "line",
            "value": "Eközben megjövének az ő tanítványai; és csodálkozának, hogy asszonnyal beszélt; mindazáltal egyik sem mondá: Mit keresel? vagy: Mit beszélsz vele?"
        },
        {
            "type": "line",
            "value": "Ott hagyá azért az asszony a vedrét, és elméne a városba, és monda az embereknek:"
        },
        {
            "type": "line",
            "value": "Jertek, lássatok egy embert, aki megmonda nékem mindent, amit cselekedtem. Nem ez-é a Krisztus?"
        },
        {
            "type": "line",
            "value": "Kimenének azért a városból, és hozzá menének."
        },
        {
            "type": "line",
            "value": "Aközben pedig kérék őt a tanítványok, mondván: Mester, egyél!"
        },
        {
            "type": "line",
            "value": "Ő pedig monda nékik: Van nékem eledelem, amit egyem, amit ti nem tudtok."
        },
        {
            "type": "line",
            "value": "Mondának azért a tanítványok egymásnak: Hozott-é néki valaki enni?"
        },
        {
            "type": "line",
            "value": "Monda nékik Jézus: Az én eledelem az, hogy annak akaratját cselekedjem, aki elküldött engem, és az ő dolgát elvégezzem."
        },
        {
            "type": "line",
            "value": "Ti nem azt mondjátok-é, hogy még négy hónap és eljő az aratás? Ímé, mondom néktek: Emeljétek fel szemeiteket, és lássátok meg a tájékokat, hogy már fehérek az aratásra."
        },
        {
            "type": "line",
            "value": "És aki arat, jutalmat nyer, és az örök életre gyümölcsöt gyűjt; hogy mind a vető, mind az arató együtt örvendezzen."
        },
        {
            "type": "line",
            "value": "Mert ebben az a mondás igaz, hogy más a vető, más az arató."
        },
        {
            "type": "line",
            "value": "Én annak az aratására küldtelek titeket, amit nem ti munkáltatok; mások munkálták, és ti a mások munkájába állottatok."
        },
        {
            "type": "line",
            "value": "Abból a városból pedig sokan hivének benne a Samaritánusok közül annak az asszonynak beszédéért, aki bizonyságot tett vala, hogy: Mindent megmondott nékem, amit cselekedtem."
        },
        {
            "type": "line",
            "value": "Amint azért oda mentek hozzá a Samaritánusok, kérék őt, hogy maradjon náluk; és ott marada két napig."
        },
        {
            "type": "line",
            "value": "És sokkal többen hivének a maga beszédéért,"
        },
        {
            "type": "line",
            "value": "És azt mondják vala az asszonynak, hogy: Nem a te beszédedért hiszünk immár: mert magunk hallottuk, és tudjuk, hogy bizonnyal ez a világ idvezítője, a Krisztus."
        },
        {
            "type": "line",
            "value": "Két nap mulva pedig kiméne onnét, és elméne Galileába."
        },
        {
            "type": "line",
            "value": "Mert Jézus maga tett bizonyságot arról, hogy a prófétának nincs tisztessége a maga hazájában."
        },
        {
            "type": "line",
            "value": "Mikor azért beméne Galileába, befogadták őt a Galileabeliek, mivelhogy látták vala mindazt, amit Jeruzsálemben cselekedett az ünnepen; mert ők is elmentek vala az ünnepre."
        },
        {
            "type": "line",
            "value": "Ismét a galileai Kánába méne azért Jézus, ahol a vizet borrá változtatta. És volt Kapernaumban egy királyi ember, akinek a fia beteg vala."
        },
        {
            "type": "line",
            "value": "Mikor ez meghallá, hogy Jézus Júdeából Galileába érkezett, hozzá méne és kéré őt, hogy menjen el és gyógyítsa meg az ő fiát; mert halálán vala."
        },
        {
            "type": "line",
            "value": "Monda azért néki Jézus: Ha jeleket és csodákat nem láttok, nem hisztek."
        },
        {
            "type": "line",
            "value": "Monda néki a királyi ember: Uram, jőjj, mielőtt a gyermekem meghal."
        },
        {
            "type": "line",
            "value": "Monda néki Jézus: Menj el, a te fiad él. És hitt az ember a szónak, amit Jézus mondott néki, és elment."
        },
        {
            "type": "line",
            "value": "Amint pedig már megy vala, elébe jövének az ő szolgái, és hírt hozának néki, mondván, hogy: A te fiad él."
        },
        {
            "type": "line",
            "value": "Megtudakozá azért tőlük az órát, amelyben megkönnyebbedett vala; és mondának néki: Tegnap hét órakor hagyta el őt a láz;"
        },
        {
            "type": "line",
            "value": "Megérté azért az atya, hogy abban az órában, amelyben azt mondá néki a Jézus, hogy: a te fiad él. És hitt ő, és az ő egész háza népe."
        },
        {
            "type": "line",
            "value": "Ezt ismét második jel gyanánt tevé Jézus, mikor Júdeából Galileába ment."
        }
    ]
}
