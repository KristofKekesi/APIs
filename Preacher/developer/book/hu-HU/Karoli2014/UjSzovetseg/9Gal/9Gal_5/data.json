{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Annakokáért a szabadságban, melyre minket Krisztus megszabadított, álljatok meg, és ne kötelezzétek meg ismét magatokat szolgaságnak igájával."
        },
        {
            "type": "line",
            "value": "Ímé, én Pál mondom néktek, hogy ha körülmetélkedtek, Krisztus néktek semmit sem használ."
        },
        {
            "type": "line",
            "value": "Bizonyságot teszek pedig ismét minden embernek, aki körülmetélkedik, hogy köteles az egész törvényt megtartani."
        },
        {
            "type": "line",
            "value": "Elszakadtatok Krisztustól, akik a törvény által akartok megigazulni, a kegyelemből kiestetek."
        },
        {
            "type": "line",
            "value": "Mert mi a Lélek által, hitből várjuk az igazság reménységét."
        },
        {
            "type": "line",
            "value": "Mert Krisztus Jézusban sem a körülmetélkedés nem ér semmit, sem a körülmetélkedetlenség, hanem a szeretet által munkálkodó hit."
        },
        {
            "type": "line",
            "value": "Jól futottatok; kicsoda gátolt meg titeket, hogy ne engedelmeskedjetek az igazságnak?"
        },
        {
            "type": "line",
            "value": "Ez a hitetés nem attól van, aki titeket hív."
        },
        {
            "type": "line",
            "value": "Kis kovász az egész tésztát megkeleszti."
        },
        {
            "type": "line",
            "value": "Bizodalmam van az Úrban ti hozzátok, hogy más értelemben nem lesztek; de aki titeket megzavar, elveszi az ítéletet, bárki legyen."
        },
        {
            "type": "line",
            "value": "Én pedig atyámfiai, ha még a körülmetélést hirdetem, miért üldöztetem mégis? Akkor eltöröltetett a kereszt botránya."
        },
        {
            "type": "line",
            "value": "Bárcsak ki is metszetnék magukat, akik titeket bujtogatnak."
        },
        {
            "type": "line",
            "value": "Mert ti szabadságra hivattatok atyámfiai; csakhogy a szabadság ürügy ne legyen a testnek, sőt szeretettel szolgáljatok egymásnak."
        },
        {
            "type": "line",
            "value": "Mert az egész törvény ez egy ígében teljesedik be: Szeresd felebarátodat, mint magadat."
        },
        {
            "type": "line",
            "value": "Ha pedig egymást marjátok és faljátok, vigyázzatok, hogy egymást fel ne emésszétek."
        },
        {
            "type": "line",
            "value": "Mondom pedig, Lélek szerint járjatok, és a testnek kívánságát véghez ne vigyétek."
        },
        {
            "type": "line",
            "value": "Mert a test a lélek ellen törekedik, a lélek pedig a test ellen; ezek pedig egymással ellenkeznek, hogy ne azokat cselekedjétek, amiket akartok."
        },
        {
            "type": "line",
            "value": "Ha azonban a Lélektől vezéreltettek, nem vagytok a törvény alatt."
        },
        {
            "type": "line",
            "value": "A testnek cselekedetei pedig nyilvánvalók, melyek ezek: házasságtörés, paráznaság, tisztátalanság, bujálkodás."
        },
        {
            "type": "line",
            "value": "Bálványimádás, varázslás, ellenségeskedések, versengések, gyűlölködések, harag, patvarkodások, visszavonások, pártütések,"
        },
        {
            "type": "line",
            "value": "Irígységek, gyilkosságok, részegségek, dobzódások és ezekhez hasonlók: melyekről előre mondom néktek, amiképpen már ezelőtt is mondottam, hogy akik ilyeneket cselekesznek, Isten országának örökösei nem lesznek."
        },
        {
            "type": "line",
            "value": "De a Léleknek gyümölcse: szeretet, öröm, békesség, béketűrés, szívesség, jóság, hűség, szelídség, mértékletesség."
        },
        {
            "type": "line",
            "value": "Az ilyenek ellen nincs törvény."
        },
        {
            "type": "line",
            "value": "Akik pedig Krisztuséi, a testet megfeszítették indulataival és kívánságaival együtt."
        },
        {
            "type": "line",
            "value": "Ha Lélek szerint élünk, Lélek szerint is járjunk."
        },
        {
            "type": "line",
            "value": "Ne legyünk hiú dicsőség kívánók, egymást ingerlők, egymásra irígykedők."
        }
    ]
}
