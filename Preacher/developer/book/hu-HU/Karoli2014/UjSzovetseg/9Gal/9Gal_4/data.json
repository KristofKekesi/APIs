{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Mondom pedig, hogy ameddig az örökös kiskorú, semmiben sem különbözik a szolgától, jóllehet ura mindennek;"
        },
        {
            "type": "line",
            "value": "Hanem gyámok és gondviselők alatt van az atyjától rendelt ideig."
        },
        {
            "type": "line",
            "value": "Azonképpen mi is, mikor kiskorúak valánk, a világ elemei alá voltunk vettetve szolgaként:"
        },
        {
            "type": "line",
            "value": "Mikor pedig eljött az időnek teljessége, kibocsátotta Isten az ő Fiát, aki asszonytól lett, aki törvény alatt lett,"
        },
        {
            "type": "line",
            "value": "Hogy a törvény alatt levőket megváltsa, hogy elnyerjük a fiúságot."
        },
        {
            "type": "line",
            "value": "Minthogy pedig fiak vagytok, kibocsátotta az Isten az ő Fiának Lelkét a ti szíveitekbe, ki ezt kiáltja: Abba, Atya!"
        },
        {
            "type": "line",
            "value": "Azért nem vagy többé szolga, hanem fiú; ha pedig fiú, Istennek örököse is Krisztus által."
        },
        {
            "type": "line",
            "value": "Ámde akkor, mikor még nem ismertétek az Istent, azoknak szolgáltatok, amik természet szerint nem istenek;"
        },
        {
            "type": "line",
            "value": "Most azonban, hogy megismertétek az Istent, sőt hogy megismert titeket az Isten, miként tértek vissza ismét az erőtelen és gyarló elemekhez, amelyeknek megint újból szolgálni akartok?"
        },
        {
            "type": "line",
            "value": "Megtartjátok a napokat és hónapokat és időket, meg az esztendőket."
        },
        {
            "type": "line",
            "value": "Féltelek titeket, hogy hiába fáradoztam körültetek."
        },
        {
            "type": "line",
            "value": "Legyetek olyanok, mint én; mert én is olyanná lettem, mint ti: atyámfiai, kérlek titeket, semmivel sem bántottatok meg engem."
        },
        {
            "type": "line",
            "value": "Tudjátok pedig, hogy testem erőtelensége miatt hirdettem néktek az evangyéliomot először."
        },
        {
            "type": "line",
            "value": "És megkísértetvén testemben, nem vetettetek meg, sem nem útáltatok meg engem, hanem úgy fogadtatok, mint Istennek angyalát, mint Krisztus Jézust."
        },
        {
            "type": "line",
            "value": "Hová lőn tehát a ti boldogságotok? Mert bizonyságot teszek néktek, hogy ti, ha lehetséges volt volna, szemeiteket kivájván, nékem adtátok volna."
        },
        {
            "type": "line",
            "value": "Tehát ellenségetek lettem-é, megmondván néktek az igazat?"
        },
        {
            "type": "line",
            "value": "Nem szépen buzgolkodnak érettetek, sőt minket ki akarnak rekeszteni, hogy mellettök buzgolkodjatok."
        },
        {
            "type": "line",
            "value": "Szép dolog pedig fáradozni a jóban mindenkor, és nem csupán akkor, ha köztetek vagyok."
        },
        {
            "type": "line",
            "value": "Gyermekeim! kiket ismét fájdalommal szűlök, míglen kiábrázolódik bennetek Krisztus."
        },
        {
            "type": "line",
            "value": "Szeretnék pedig most köztetek jelen lenni és változtatni a hangomon; mert bizonytalanságban vagyok felőletek."
        },
        {
            "type": "line",
            "value": "Mondjátok meg nékem, kik a törvény alatt akartok lenni: nem halljátok-é a törvényt?"
        },
        {
            "type": "line",
            "value": "Mert meg van írva, hogy Ábrahámnak két fia volt; egyik a szolgálótól, és a másik a szabadostól."
        },
        {
            "type": "line",
            "value": "De a szolgálótól való test szerint született; a szabadostól való pedig az ígéret által."
        },
        {
            "type": "line",
            "value": "Ezek mást példáznak: mert azok az asszonyok a két szövetség, az egyik a Sinai hegyről való, szolgaságra szűlő, ez Hágár,"
        },
        {
            "type": "line",
            "value": "Mert Hágár a Sinai hegy Arábiában, hasonlatos pedig a mostani Jeruzsálemhez, nevezetesen fiaival együtt szolgál."
        },
        {
            "type": "line",
            "value": "De a magasságos Jeruzsálem szabad, ez mindnyájunknak anyja,"
        },
        {
            "type": "line",
            "value": "Mert meg van írva: Ujjongj te meddő, ki nem szűlsz; vígadozzál és kiálts, ki nem vajudol; mert sokkal több az elhagyottnak magzatja, mint akinek férje vagyon."
        },
        {
            "type": "line",
            "value": "Mi pedig, atyámfiai, Izsák szerint, ígéretnek gyermekei vagyunk."
        },
        {
            "type": "line",
            "value": "De valamint akkor a test szerint született üldözte a Lélek szerint valót, úgy most is."
        },
        {
            "type": "line",
            "value": "De mit mond az Írás? Űzd ki a szolgálót és az ő fiát; mert a szolgáló fia nem örököl a szabad nő fiával."
        },
        {
            "type": "line",
            "value": "Annakokáért, atyámfiai, nem vagyunk a szolgáló fiai, hanem a szabadoséi."
        }
    ]
}
