{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Amikor pedig megszületik vala Jézus a júdeai Bethlehemben, Heródes király idejében, ímé napkeletről bölcsek jövének Jeruzsálembe, ezt mondván:"
        },
        {
            "type": "line",
            "value": "Hol van a zsidók királya, aki megszületett? Mert láttuk az ő csillagát napkeleten, és azért jövénk, hogy tisztességet tegyünk néki."
        },
        {
            "type": "line",
            "value": "Heródes király pedig ezt hallván, megháborodék, és vele együtt az egész Jeruzsálem."
        },
        {
            "type": "line",
            "value": "És egybegyűjtve minden főpapot és a nép írástudóit, tudakozódik vala tőlük, hol kell a Krisztusnak megszületnie?"
        },
        {
            "type": "line",
            "value": "Azok pedig mondának néki: A júdeai Bethlehemben; mert így írta vala meg a próféta:"
        },
        {
            "type": "line",
            "value": "És te Bethlehem, Júdának földje, semmiképpen sem vagy legkisebb Júda fejedelmi városai között: mert belőled származik a fejedelem, aki legeltetni fogja az én népemet, az Izráelt."
        },
        {
            "type": "line",
            "value": "Ekkor Heródes titkon hivatván a bölcseket, szorgalmatosan megtudakolá tőlük a csillag megjelenésének idejét."
        },
        {
            "type": "line",
            "value": "És elküldvén őket Bethlehembe, monda nékik: Elmenvén, szorgalmatosan kérdezősködjetek a gyermek felől, mihelyt pedig megtaláljátok, adjátok tudtomra, hogy én is elmenjek és tisztességet tegyek néki."
        },
        {
            "type": "line",
            "value": "Ők pedig a király beszédét meghallván, elindulának. És ímé a csillag, amelyet napkeleten láttak, előttük megy vala mindaddig, amíg odaérvén, megálla a hely fölött, ahol a gyermek vala."
        },
        {
            "type": "line",
            "value": "És mikor meglátták a csillagot, igen nagy örömmel örvendezének."
        },
        {
            "type": "line",
            "value": "És bemenvén a házba, ott találák a gyermeket anyjával, Máriával; és leborulván, tisztességet tőnek néki; és kincseiket kitárván, ajándékokat adának néki: aranyat, tömjént és mirhát."
        },
        {
            "type": "line",
            "value": "És mivel álomban meginttettek, hogy Heródeshez vissza ne menjenek, más úton térének vissza hazájokba."
        },
        {
            "type": "line",
            "value": "Mikor pedig azok visszatérnek vala, ímé megjelenék az Úrnak angyala Józsefnek álomban, és monda: Kelj fel, vedd a gyermeket és annak anyját, és fuss Égyiptomba, és maradj ott, amíg én mondom néked; mert Heródes halálra fogja keresni a gyermeket."
        },
        {
            "type": "line",
            "value": "Ő pedig fölkelvén, vevé a gyermeket és annak anyját éjjel, és Égyiptomba távozék."
        },
        {
            "type": "line",
            "value": "És ott vala egész a Heródes haláláig, hogy beteljesedjék, amit az Úr mondott a próféta által, aki így szólt: Égyiptomból hívtam ki az én fiamat."
        },
        {
            "type": "line",
            "value": "Ekkor Heródes látván, hogy a bölcsek megcsúfolták őt, szerfölött felháborodék, és kiküldvén, megölete Bethlehemben és annak egész környékén minden gyermeket, két esztendőstől és azon alól, az idő szerint, amelyet szorgalmasan tudakolt a bölcsektől."
        },
        {
            "type": "line",
            "value": "Ekkor teljesedék be, amit Jeremiás próféta mondott, amidőn így szólt:"
        },
        {
            "type": "line",
            "value": "Szó hallatszott Rámában: Sírás-rívás és sok keserves jajgatás. Rákhel siratta az ő fiait és nem akart megvigasztaltatni, mert nincsenek."
        },
        {
            "type": "line",
            "value": "Mikor pedig Heródes meghalt, ímé az Úrnak angyala megjelenék álomban Józsefnek Égyiptomban."
        },
        {
            "type": "line",
            "value": "Mondván: Kelj fel, vedd a gyermeket és annak anyját, és eredj az Izráel földére; mert meghaltak, akik a gyermeket halálra keresik vala."
        },
        {
            "type": "line",
            "value": "Ő pedig felkelvén, magához vevé a gyermeket és annak anyját, és elméne Izráel földére."
        },
        {
            "type": "line",
            "value": "Mikor pedig hallá, hogy Júdeában Arkhelaus uralkodik, Heródesnek, az ő atyjának helyén, nem mert vala oda menni, hanem minthogy álomban meginteték, Galilea vidékeire tére."
        },
        {
            "type": "line",
            "value": "És oda jutván, lakozék Názáret nevű városban, hogy beteljesedjék, amit a próféták mondottak, hogy názáretinek fog neveztetni."
        }
    ]
}
