{
   "meta": {
   "type": "text",
   "name": "17. Fejezet"
   },
   "data": [
        {
            "type": "line",
            "value": "És hat nap mulva magához vevé Jézus Pétert, Jakabot és ennek testvérét Jánost, és felvivé őket magokban egy magas hegyre."
        },
        {
            "type": "line",
            "value": "És elváltozék előttök, és az ő orcája ragyog vala, mint a nap, ruhája pedig fehér lőn, mint a fényesség."
        },
        {
            "type": "line",
            "value": "És ímé megjelenék ő nékik Mózes és Illés, akik beszélnek vala ő vele."
        },
        {
            "type": "line",
            "value": "Péter pedig megszólalván, monda Jézusnak: Uram, jó nékünk itt lennünk. Ha akarod, építsünk itt három hajlékot, néked egyet, Mózesnek is egyet, Illésnek is egyet."
        },
        {
            "type": "line",
            "value": "Mikor ő még beszél vala, ímé, fényes felhő borítá be őket; és ímé szózat lőn a felhőből, mondván: Ez az én szerelmes Fiam, akiben én gyönyörködöm: őt hallgassátok."
        },
        {
            "type": "line",
            "value": "És a tanítványok amint ezt hallák, arcra esének és igen megrémülének."
        },
        {
            "type": "line",
            "value": "Jézus pedig hozzájok menvén, illeté őket, és monda: Keljetek fel és ne féljetek!"
        },
        {
            "type": "line",
            "value": "Mikor pedig szemeiket fölemelék, senkit sem látának, hanem csak Jézust egyedül."
        },
        {
            "type": "line",
            "value": "És mikor a hegyről alájövének, megparancsolá nékik Jézus, mondván: Senkinek se mondjátok el amit láttatok, míg fel nem támadt az embernek Fia a halálból."
        },
        {
            "type": "line",
            "value": "És megkérdezék őt az ő tanítványai, mondván: Miért mondják tehát az írástudók, hogy előbb Illésnek kell eljőnie?"
        },
        {
            "type": "line",
            "value": "Jézus pedig felelvén, monda nékik: Illés bizony eljő előbb, és mindent helyreállít;"
        },
        {
            "type": "line",
            "value": "De mondom néktek, hogy Illés immár eljött, és nem ismerék meg őt, hanem azt mívelék vele, amit akarának. Ezenképpen az ember Fiának is szenvednie kell majd ő tőlük."
        },
        {
            "type": "line",
            "value": "Ekkor megértették a tanítványok, hogy Keresztelő Jánosról szóla nékik."
        },
        {
            "type": "line",
            "value": "És mikor a sokasághoz értek, egy ember jöve hozzá, térdre esvén ő előtte,"
        },
        {
            "type": "line",
            "value": "És mondván: Uram, könyörülj az én fiamon, mert holdkóros és kegyetlenül szenved; mivelhogy gyakorta esik a tűzbe, és gyakorta a vízbe."
        },
        {
            "type": "line",
            "value": "És elvittem őt a te tanítványaidhoz, és nem tudták őt meggyógyítani."
        },
        {
            "type": "line",
            "value": "Jézus pedig felelvén, monda: Óh hitetlen és elfajult nemzetség! vajjon meddig leszek veletek? vajjon meddig szenvedlek titeket? Hozzátok őt ide nékem."
        },
        {
            "type": "line",
            "value": "És megdorgálá őt Jézus, és kiméne belőle az ördög; és meggyógyula a gyermek azon órától fogva."
        },
        {
            "type": "line",
            "value": "Ekkor a tanítványok magukban Jézushoz menvén, mondának néki: Mi miért nem tudtuk azt kiűzni?"
        },
        {
            "type": "line",
            "value": "Jézus pedig monda nékik: A ti hitetlenségetek miatt. Mert bizony mondom néktek: Ha akkora hitetek volna, mint a mustármag, azt mondanátok ennek a hegynek: Menj innen amoda, és elmenne; és semmi sem volna lehetetlen néktek."
        },
        {
            "type": "line",
            "value": "Ez a fajzat pedig ki nem megy, hanemha könyörgés és bőjtölés által."
        },
        {
            "type": "line",
            "value": "Mikor pedig Galileában jártak vala, monda nékik Jézus: Az ember Fia emberek kezébe adatik;"
        },
        {
            "type": "line",
            "value": "És megölik őt, de harmadnapon föltámad. És felettébb megszomorodának."
        },
        {
            "type": "line",
            "value": "Mikor pedig eljutottak vala Kapernaumba, a kétdrakma-szedők Péterhez menének és mondának néki: A ti mesteretek nem fizeti-é a kétdrakmát?"
        },
        {
            "type": "line",
            "value": "Monda: Igen. És mikor beméne a házba, megelőzé őt Jézus, mondván: Mit gondolsz Simon? A föld királyai kiktől szednek vámot vagy adót? a fiaiktól-é, vagy az idegenektől?"
        },
        {
            "type": "line",
            "value": "Monda néki Péter: Az idegenektől. Monda néki Jézus: Tehát a fiak szabadok."
        },
        {
            "type": "line",
            "value": "De hogy őket meg ne botránkoztassuk, menj a tengerre, vesd be a horgot, és vond ki az első halat, amely rá akad: és felnyitván a száját, egy státert találsz benne: azt kivévén, add oda nékik én érettem és te éretted."
        }
    ]
}
