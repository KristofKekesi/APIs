{
   "meta": {
   "type": "text",
   "name": "22. Fejezet"
   },
   "data": [
        {
            "type": "line",
            "value": "És megszólalván Jézus, ismét példázatokban beszél vala nékik, mondván:"
        },
        {
            "type": "line",
            "value": "Hasonlatos a mennyeknek országa a királyhoz, aki az ő fiának menyegzőt szerze."
        },
        {
            "type": "line",
            "value": "És elküldé szolgáit, hogy meghívják azokat, akik a menyegzőre hivatalosak valának; de nem akarnak vala eljőni."
        },
        {
            "type": "line",
            "value": "Ismét külde más szolgákat, mondván: Mondjátok meg a hivatalosoknak: Ímé, ebédemet elkészítettem, tulkaim és hízlalt állataim levágva vannak, és kész minden; jertek el a menyegzőre."
        },
        {
            "type": "line",
            "value": "De azok nem törődvén vele, elmenének, az egyik a maga szántóföldjére, a másik a maga kereskedésébe;"
        },
        {
            "type": "line",
            "value": "A többiek pedig megfogván az ő szolgáit, bántalmazák és megölék őket."
        },
        {
            "type": "line",
            "value": "Meghallván pedig ezt a király, megharaguvék, és elküldvén hadait, azokat a gyilkosokat elveszté, és azoknak városait fölégeté."
        },
        {
            "type": "line",
            "value": "Akkor monda az ő szolgáinak: A menyegző ugyan készen van, de a hivatalosok nem valának méltók."
        },
        {
            "type": "line",
            "value": "Menjetek azért a keresztútakra, és akiket csak találtok, hívjátok be a menyegzőbe."
        },
        {
            "type": "line",
            "value": "És kimenvén azok a szolgák az útakra, begyűjték mind akiket csak találtak vala, jókat és gonoszokat egyaránt. És megtelék a menyegző vendégekkel."
        },
        {
            "type": "line",
            "value": "Bemenvén pedig a király, hogy megtekintse a vendégeket, láta ott egy embert, akinek nem vala menyegzői ruhája."
        },
        {
            "type": "line",
            "value": "És monda néki: Barátom, mi módon jöttél ide, holott nincsen menyegzői ruhád? Az pedig hallgata."
        },
        {
            "type": "line",
            "value": "Akkor monda a király a szolgáknak: Kötözzétek meg a lábait és kezeit, és vigyétek és vessétek őt a külső sötétségre; ott lészen sírás és fogcsikorgatás."
        },
        {
            "type": "line",
            "value": "Mert sokan vannak a hivatalosok, de kevesen a választottak."
        },
        {
            "type": "line",
            "value": "Ekkor a farizeusok elmenvén, tanácsot tartának, hogy szóval ejtsék őt tőrbe."
        },
        {
            "type": "line",
            "value": "És elküldék hozzá tanítványaikat a Heródes pártiakkal, akik ezt mondják vala: Mester, tudjuk, hogy igaz vagy és az Isten útját igazán tanítod, és nem törődöl senkivel, mert embereknek személyére nem nézel."
        },
        {
            "type": "line",
            "value": "Mondd meg azért nékünk, mit gondolsz: Szabad-é a császárnak adót fizetnünk, vagy nem?"
        },
        {
            "type": "line",
            "value": "Jézus pedig ismervén az ő álnokságukat, monda: Mit kisértgettek engem, képmutatók?"
        },
        {
            "type": "line",
            "value": "Mutassátok nékem az adópénzt. Azok pedig oda vivének néki egy dénárt."
        },
        {
            "type": "line",
            "value": "És monda nékik: Kié ez a kép, és a felírás?"
        },
        {
            "type": "line",
            "value": "Mondának néki: A császáré. Akkor monda nékik: Adjátok meg azért ami a császáré a császárnak; és ami az Istené, az Istennek."
        },
        {
            "type": "line",
            "value": "És ezt hallván, elcsodálkozának; és ott hagyván őt, elmenének."
        },
        {
            "type": "line",
            "value": "Ugyanazon a napon menének hozzá a sadduceusok, akik a feltámadást tagadják, és megkérdezék őt,"
        },
        {
            "type": "line",
            "value": "Mondván: Mester, Mózes azt mondotta: Ha valaki magzatok nélkül hal meg, annak testvére vegye el annak feleségét, és támasszon magot testvérének."
        },
        {
            "type": "line",
            "value": "Vala pedig minálunk hét testvér: és az első feleséget vevén, meghala; és mivelhogy nem vala magzata, feleségét a testvérére hagyá;"
        },
        {
            "type": "line",
            "value": "Hasonlóképpen a második is, a harmadik is, mind hetediglen."
        },
        {
            "type": "line",
            "value": "Legutoljára pedig az asszony is meghala."
        },
        {
            "type": "line",
            "value": "A feltámadáskor azért a hét közül melyiké lesz az asszony? Mert mindeniké vala."
        },
        {
            "type": "line",
            "value": "Jézus pedig felelvén, monda nékik: Tévelyegtek, mivelhogy nem ismeritek sem az írásokat, sem az Istennek hatalmát."
        },
        {
            "type": "line",
            "value": "Mert a feltámadáskor sem nem házasodnak, sem férjhez nem mennek, hanem olyanok lesznek, mint az Isten angyalai a mennyben."
        },
        {
            "type": "line",
            "value": "A halottak feltámadása felől pedig nem olvastátok-é, amit az Isten mondott néktek, így szólván:"
        },
        {
            "type": "line",
            "value": "Én vagyok az Ábrahám Istene, és az Izsák Istene, és a Jákób Istene; az Isten nem holtaknak, hanem élőknek Istene."
        },
        {
            "type": "line",
            "value": "És a sokaság ezt hallván, csodálkozék az ő tudományán."
        },
        {
            "type": "line",
            "value": "A farizeusok pedig, hallván, hogy a sadduceusokat elnémította vala, egybegyűlének;"
        },
        {
            "type": "line",
            "value": "És megkérdé őt közülök egy törvénytudó, kisértvén őt, és mondván:"
        },
        {
            "type": "line",
            "value": "Mester, melyik a nagy parancsolat a törvényben?"
        },
        {
            "type": "line",
            "value": "Jézus pedig monda néki: Szeresd az Urat, a te Istenedet teljes szívedből, teljes lelkedből és teljes elmédből."
        },
        {
            "type": "line",
            "value": "Ez az első és nagy parancsolat."
        },
        {
            "type": "line",
            "value": "A második pedig hasonlatos ehhez: Szeresd felebarátodat, mint magadat."
        },
        {
            "type": "line",
            "value": "E két parancsolattól függ az egész törvény és a próféták."
        },
        {
            "type": "line",
            "value": "Mikor pedig a farizeusok összegyülekezének, kérdezé őket Jézus,"
        },
        {
            "type": "line",
            "value": "Mondván: Miképpen vélekedtek ti a Krisztus felől? kinek a fia? Mondának néki: A Dávidé."
        },
        {
            "type": "line",
            "value": "Monda nékik: Miképpen hívja tehát őt Dávid lélekben Urának, ezt mondván:"
        },
        {
            "type": "line",
            "value": "Monda az Úr az én Uramnak: Ülj az én jobb kezem felől, míglen vetem a te ellenségeidet a te lábaid alá zsámolyul."
        },
        {
            "type": "line",
            "value": "Ha tehát Dávid Urának hívja őt, mi módon fia?"
        },
        {
            "type": "line",
            "value": "És senki egy szót sem felelhet vala néki; sem pedig nem meri vala őt e naptól fogva többé senki megkérdezni."
        }
    ]
}
