{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "És előszólítván tizenkét tanítványát, hatalmat ada nékik a tisztátalan lelkek felett, hogy kiűzzék azokat, és gyógyítsanak minden betegséget és minden erőtelenséget."
        },
        {
            "type": "line",
            "value": "A tizenkét apostol nevei pedig ezek: Első Simon, akit Péternek hívnak, és András, az ő testvére; Jakab, a Zebedeus fia, és János az ő testvére;"
        },
        {
            "type": "line",
            "value": "Filep és Bertalan; Tamás és Máté, a vámszedő; Jakab, az Alfeus fia, és Lebbeus, akit Taddeusnak hívtak;"
        },
        {
            "type": "line",
            "value": "Simon a kananita, és Judás, az Iskariotes, aki el is árulta őt."
        },
        {
            "type": "line",
            "value": "Ezt a tizenkettőt küldé ki Jézus, és megparancsolá nékik, mondván: Pogányok útjára ne menjetek, és Samaritánusok városába ne menjetek be;"
        },
        {
            "type": "line",
            "value": "Hanem menjetek inkább Izráel házának eltévelyedett juhaihoz."
        },
        {
            "type": "line",
            "value": "Elmenvén pedig prédikáljatok, mondván: Elközelített a mennyeknek országa."
        },
        {
            "type": "line",
            "value": "Betegeket gyógyítsatok, poklosokat tisztítsatok, halottakat támasszatok, ördögöket űzzetek. Ingyen vettétek, ingyen adjátok."
        },
        {
            "type": "line",
            "value": "Ne szerezzetek aranyat, se ezüstöt, se réz-pénzt a ti erszényetekbe,"
        },
        {
            "type": "line",
            "value": "Se útitáskát, se két ruhát, se sarut, se pálcát; mert méltó a munkás az ő táplálékára."
        },
        {
            "type": "line",
            "value": "Amely városba vagy faluba pedig bementek, tudakozzátok meg, ki abban méltó; és ott maradjatok, amíg tovább mehettek."
        },
        {
            "type": "line",
            "value": "Ha pedig bementek a házba, köszöntsétek azt."
        },
        {
            "type": "line",
            "value": "És ha méltó a ház, szálljon a ti békességtek reá; ha pedig nem méltó, a ti békességtek rátok térjen vissza."
        },
        {
            "type": "line",
            "value": "És ha valaki nem fogad be titeket, és nem hallgatja a ti beszédeteket, mikor kimentek abból a házból, vagy városból, lábaitok porát is verjétek le."
        },
        {
            "type": "line",
            "value": "Bizony mondom néktek: Az ítélet napján könnyebb lesz a Sodoma és Gomora földjének dolga, mint annak a városnak."
        },
        {
            "type": "line",
            "value": "Ímé, én elbocsátlak titeket, mint juhokat a farkasok közé; legyetek azért okosak mint a kígyók, és szelidek mint a galambok."
        },
        {
            "type": "line",
            "value": "De óvakodjatok az emberektől; mert törvényszékekre adnak titeket és az ő gyülekezeteikben megostoroznak titeket;"
        },
        {
            "type": "line",
            "value": "És helytartók és királyok elé visznek titeket érettem, bizonyságul ő magoknak és a pogányoknak."
        },
        {
            "type": "line",
            "value": "De mikor átadnak titeket, ne aggodalmaskodjatok, mi módon vagy mit szóljatok; mert megadatik néktek abban az órában, mit mondjatok."
        },
        {
            "type": "line",
            "value": "Mert nem ti vagytok, akik szóltok, hanem a ti Atyátoknak Lelke az, aki szól ti bennetek."
        },
        {
            "type": "line",
            "value": "Halálra adja pedig testvér testvérét, atya gyermekét; támadnak magzatok szüleik ellen, és megöletik őket."
        },
        {
            "type": "line",
            "value": "És gyűlöletesek lesztek, mindenki előtt az én nevemért; de aki mindvégig megáll, az megtartatik."
        },
        {
            "type": "line",
            "value": "Mikor pedig abban a városban üldöznek titeket, szaladjatok a másikba. Mert bizony mondom néktek: be sem járjátok Izráel városait, míg az embernek Fia eljövend."
        },
        {
            "type": "line",
            "value": "Nem fölebbvaló a tanítvány a tanítónál, sem a szolga az ő uránál."
        },
        {
            "type": "line",
            "value": "Elég a tanítványnak, ha olyan mint a mestere, és a szolga mint az ő Ura. Ha a házigazdát Belzebubnak hívták, mennyivel inkább az ő házanépét?!"
        },
        {
            "type": "line",
            "value": "Azért ne féljetek tőlök. Mert nincs oly rejtett dolog, ami napfényre ne jőne; és oly titok, ami ki ne tudódnék."
        },
        {
            "type": "line",
            "value": "Amit néktek a sötétben mondok, a világosságban mondjátok; és amit fülbe súgva hallotok, a háztetőkről hirdessétek."
        },
        {
            "type": "line",
            "value": "És ne féljetek azoktól, akik a testet ölik meg, a lelket pedig meg nem ölhetik; hanem attól féljetek inkább, aki mind a lelket, mind a testet elvesztheti a gyehennában."
        },
        {
            "type": "line",
            "value": "Nemde, két verebecskét meg lehet venni egy kis fillérért? És egy sem esik azok közül a földre a ti Atyátok akarata nélkül!"
        },
        {
            "type": "line",
            "value": "Néktek pedig még a fejetek hajszálai is mind számon vannak."
        },
        {
            "type": "line",
            "value": "Ne féljetek azért; ti sok verebecskénél drágábbak vagytok."
        },
        {
            "type": "line",
            "value": "Valaki azért vallást tesz én rólam az emberek előtt, én is vallást teszek arról az én mennyei Atyám előtt;"
        },
        {
            "type": "line",
            "value": "Aki pedig megtagad engem az emberek előtt, én is megtagadom azt az én mennyei Atyám előtt."
        },
        {
            "type": "line",
            "value": "Ne gondoljátok, hogy azért jöttem, hogy békességet bocsássak e földre; nem azért jöttem, hogy békességet bocsássak, hanem hogy fegyvert."
        },
        {
            "type": "line",
            "value": "Mert azért jöttem, hogy meghasonlást támasszak az ember és az ő atyja, a leány és az ő anyja, a meny és az ő napa közt;"
        },
        {
            "type": "line",
            "value": "És hogy az embernek ellensége legyen az ő házanépe."
        },
        {
            "type": "line",
            "value": "Aki inkább szereti atyját és anyját, hogynem engemet, nem méltó én hozzám; és aki inkább szereti fiát és leányát, hogynem engemet, nem méltó én hozzám."
        },
        {
            "type": "line",
            "value": "És aki föl nem veszi az ő keresztjét és úgy nem követ engem, nem méltó én hozzám."
        },
        {
            "type": "line",
            "value": "Aki megtalálja az ő életét, elveszti azt; és aki elveszti az ő életét én érettem, megtalálja azt."
        },
        {
            "type": "line",
            "value": "Aki titeket befogad, engem fogad be; és aki engem befogad, azt fogadja be, aki engem küldött."
        },
        {
            "type": "line",
            "value": "Aki befogadja a prófétát próféta nevében, prófétának jutalmát veszi; és aki befogadja az igazat igaznak nevében, igaznak jutalmát veszi;"
        },
        {
            "type": "line",
            "value": "És aki inni ád egynek e kicsinyek közül, csak egy pohár hideg vizet tanítvány nevében, bizony mondom néktek, el nem vesztheti jutalmát."
        }
    ]
}
