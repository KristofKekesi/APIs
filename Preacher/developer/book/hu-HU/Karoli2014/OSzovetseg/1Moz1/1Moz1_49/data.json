{
   "meta": {
   "type": "text",
   "name": "49. Fejezet"
   },
   "data": [
        {
            "type": "line",
            "value": "És szólítá Jákób az ő fiait, és monda: Gyűljetek egybe, hadd jelentsem meg néktek, ami rátok következik a messze jövőben."
        },
        {
            "type": "line",
            "value": "Gyűljetek össze s hallgassatok Jákóbnak fiai! hallgassatok Izráelre, a ti atyátokra."
        },
        {
            "type": "line",
            "value": "Rúben, te elsőszülöttem, erőm, tehetségem zsengéje, első a méltóságban, első a hatalomban."
        },
        {
            "type": "line",
            "value": "Állhatatlan, mint a víz, nem leszesz első, mivel atyád ágyába léptél fel: akkor megfertőztetted! Nyoszolyámba lépett ő."
        },
        {
            "type": "line",
            "value": "Simeon és Lévi atyafiak, erőszak eszközei az ő fegyverök."
        },
        {
            "type": "line",
            "value": "Tanácsukban ne légyen részes lelkem, gyűlésükkel ne egyesűljön dicsőségem, mert haragjokban férfit öltek, s kedvök telve inát szegték az ökörnek."
        },
        {
            "type": "line",
            "value": "Átkozott haragjok, mert erőszakos, és dühök, mivel kegyetlen; eloszlatom őket Jákóbban, és elszélesztem Izráelben."
        },
        {
            "type": "line",
            "value": "Júda! téged magasztalnak atyádfiai, kezed ellenségeidnek nyakán lesz s meghajolnak előtted atyáidnak fiai."
        },
        {
            "type": "line",
            "value": "Oroszlánkölyök Júda; zsákmányt ejtvén, felmentél, fiam! Lehevert, lenyúgodott, mint a hím oroszlán, és mint nőstény oroszlán; ki veri őt fel?"
        },
        {
            "type": "line",
            "value": "Nem múlik el Júdától a fejedelmi bot, sem a vezéri pálca térdei közül; míg eljő Siló, és a népek néki engednek."
        },
        {
            "type": "line",
            "value": "Szőlőtőhöz köti szamarát, és nemes venyigéhez szamara vemhét, ruháját borban mossa, felöltőjét a szőlő vérében."
        },
        {
            "type": "line",
            "value": "Bortól veresek szemei, tejtől fehérek fogai."
        },
        {
            "type": "line",
            "value": "Zebulon a tenger partjáig lakozik, azaz a hajók kikötőjéig s határának széle Cídonig ér."
        },
        {
            "type": "line",
            "value": "Izsakhár erős csontú szamár, a karámok közt heverész."
        },
        {
            "type": "line",
            "value": "S látja, hogy jó a nyugalom és hogy a föld mily kies: teher alá hajtja hátát, s robotoló szolgává lesz."
        },
        {
            "type": "line",
            "value": "Dán ítéli az ő népét, mint Izráel akármelyik nemzetsége."
        },
        {
            "type": "line",
            "value": "Dán kígyó lesz az úton, szarvaskígyó az ösvényen, mely a ló körmébe harap, hogy lovagja hanyatt esik."
        },
        {
            "type": "line",
            "value": "Szabadításodra várok Uram!"
        },
        {
            "type": "line",
            "value": "Gád! had háborgatja; majd ő hág annak sarkába."
        },
        {
            "type": "line",
            "value": "Ásernek kenyere kövér, királyi csemegét szolgáltat."
        },
        {
            "type": "line",
            "value": "Nafthali, gyorslábú szarvas, az ő beszéde kedves."
        },
        {
            "type": "line",
            "value": "Termékeny fa József, termő ág a forrás mellett, ágazata meghaladja a kőfalat."
        },
        {
            "type": "line",
            "value": "Keserítik, lövöldözik és üldözik a nyilazók:"
        },
        {
            "type": "line",
            "value": "De mereven marad kézíve, feszülten keze karjai, Jákób Hatalmasának kezétől, onnan, Izráel pásztorától, kősziklájától."
        },
        {
            "type": "line",
            "value": "Atyád Istenétől, aki segéljen; a mindenhatótól, aki megáldjon, az ég áldásaival, onnan felülről, a mélység áldásaival, mely alant terül, az emlők és anyaméh áldásaival."
        },
        {
            "type": "line",
            "value": "Atyád áldásai meghaladják az ős hegyek áldásait, az örök halmok kiességeit. Szálljanak József fejére, a testvérek közül kiválasztatottnak koponyájára."
        },
        {
            "type": "line",
            "value": "Benjámin ragadozó farkas: reggel ragadományt eszik, este pedig zsákmányt oszt."
        },
        {
            "type": "line",
            "value": "Mind ezek Izráel nemzetségei, tizenketten, és ez az amit mondott nékik az ő atyjok, mikor őket megáldá; mindeniket tulajdon áldásával áldá meg."
        },
        {
            "type": "line",
            "value": "És parancsola nékik és monda: Én az én népemhez takaríttatom, temessetek engem az én atyáimhoz, ama barlangba, mely a Khitteus Efron mezején van."
        },
        {
            "type": "line",
            "value": "Abba a barlangba, mely Kanaán földén Mamré átellenében Makpelahnak mezején van, melyet megvett Ábrahám a mezővel együtt a Khitteus Efrontól, temetésre való örökségül."
        },
        {
            "type": "line",
            "value": "Oda temették el Ábrahámot és Sárát az ő feleségét; oda temették Izsákot és Rebekát az ő feleségét; s oda temettem el Leát is."
        },
        {
            "type": "line",
            "value": "Szerzemény e mező és a barlang, mely abban van, a Khéth fiaitól."
        },
        {
            "type": "line",
            "value": "És elvégezé Jákób amit fiainak parancsolt és fölszedé lábait az ágyra, és kimúlék és az ő népéhez takaríttaték."
        }
    ]
}
