{
   "meta": {
   "type": "text",
   "name": "39. Fejezet"
   },
   "data": [
        {
            "type": "line",
            "value": "József pedig aláviteték Égyiptomba és megvevé őt az Ismáelitáktól, kik őt oda vitték vala, egy égyiptomi ember Pótifár, a Faraó főembere, a testőrök főhadnagya."
        },
        {
            "type": "line",
            "value": "És az Úr Józseffel vala, és szerencsés ember vala és az ő égyiptomi urának házában vala."
        },
        {
            "type": "line",
            "value": "Látá pedig az ő ura, hogy az Úr van ő vele, és hogy valamit cselekszik, az Úr mindent szerencséssé tesz az ő kezében:"
        },
        {
            "type": "line",
            "value": "Kedvessé lőn azért József az ő ura előtt, és szolgál vala néki; és háza felvigyázójává tevé, és mindenét, amije vala, kezére bízá."
        },
        {
            "type": "line",
            "value": "És lőn az időtől fogva, hogy házának és amije volt, mindenének gondviselőjévé tevé, megáldá az Úr az égyiptomi embernek házát Józsefért; és az Úr áldása vala mindenen, amije csak volt a házban és a mezőn."
        },
        {
            "type": "line",
            "value": "Mindent azért valamije vala József kezére bíza; és semmire sem vala gondja mellette, hanem ha az ételre, melyet megeszik vala. József pedig szép termetű és szép arcú vala."
        },
        {
            "type": "line",
            "value": "És lőn ezek után, hogy az ő urának felesége Józsefre veté szemeit, és monda: Hálj velem."
        },
        {
            "type": "line",
            "value": "Ő azonban vonakodék s monda az ő ura feleségének: Ímé az én uramnak én mellettem semmi gondja nincs az ő háza dolgaira, és amije van, mindenét az én kezemre bízá."
        },
        {
            "type": "line",
            "value": "Senki sincs nálamnál nagyobb az ő házában; és tőlem semmit sem tiltott meg, hanem csak téged, mivelhogy te felesége vagy; hogy követhetném hát el ezt a nagy gonoszságot és hogyan vétkezném az Isten ellen?"
        },
        {
            "type": "line",
            "value": "És lőn, hogy az asszony mindennap azt mondogatá Józsefnek, de ő nem hallgata reá, hogy vele háljon és vele egyesüljön."
        },
        {
            "type": "line",
            "value": "Lőn azért egy napon, hogy valami dolgát végezni a házba beméne, és a háznép közül senki sem vala ott benn a házban,"
        },
        {
            "type": "line",
            "value": "És megragadá őt ruhájánál fogva, mondván: Hálj velem. Ő pedig ott hagyá ruháját az asszony kezében és elfuta és kiméne."
        },
        {
            "type": "line",
            "value": "És mikor látja vala az asszony, hogy az a maga ruháját az ő kezében hagyta, és kifutott:"
        },
        {
            "type": "line",
            "value": "Összehívá a háznépet és szóla hozzájuk, mondván: Lássátok, héber embert hozott hozzánk, hogy megcsúfoljon bennünket. Bejött hozzám, hogy velem háljon, s én fenszóval kiálték."
        },
        {
            "type": "line",
            "value": "És lőn, amint hallja vala, hogy fenszóval kezdék kiáltani, ruháját nálam hagyá és elfuta és kiméne."
        },
        {
            "type": "line",
            "value": "Megtartá azért az ő ruháját magánál, míg az ő ura haza jöve."
        },
        {
            "type": "line",
            "value": "S ilyen szókkal szóla hozzá, mondván: Bejöve hozzám a héber szolga, akit ide hoztál, hogy szégyent hozzon reám."
        },
        {
            "type": "line",
            "value": "És mikor fenszóval kezdtem kiáltani, ruháját nálam hagyá és kifuta."
        },
        {
            "type": "line",
            "value": "És lőn, amint hallja az ő ura az ő feleségének beszédeit, melyeket néki beszélt, mondván: Ilyesmiket tett velem a te szolgád; haragra gerjede."
        },
        {
            "type": "line",
            "value": "Vevé azért Józsefet az ő ura és veté őt a tömlöcbe, melyben a király foglyai valának fogva, és ott vala a tömlöcben."
        },
        {
            "type": "line",
            "value": "De az Úr Józseffel vala, és kiterjeszté reá az ő kegyelmességét és kedvessé tevé őt a tömlöctartó előtt."
        },
        {
            "type": "line",
            "value": "És a tömlöctartó mind azokat a foglyokat, kik a tömlöcben valának, József kezébe adá, úgyhogy ami ott történik vala, minden ő általa történék."
        },
        {
            "type": "line",
            "value": "És semmi gondja nem vala a tömlöctartónak azokra, amelyek keze alatt valának, mivelhogy az Úr vala Józseffel, és valamit cselekeszik vala, az Úr szerencséssé teszi vala."
        }
    ]
}
