{
   "meta": {
   "type": "text",
   "name": "18. Fejezet"
   },
   "data": [
        {
            "type": "line",
            "value": "Megjelenék pedig ő néki az Úr a Mamré tölgyesében, és ő ül vala a sátor ajtajában, a hő napon."
        },
        {
            "type": "line",
            "value": "És felemelé az ő szemeit, és látá, hogy ímé három férfiú áll ő előtte. És látván, eléjök siete a sátor ajtajából, és földig meghajtá magát."
        },
        {
            "type": "line",
            "value": "És monda: Jó Uram, ha kedves vagyok te előtted, kérlek, ne kerüld el a te szolgádat."
        },
        {
            "type": "line",
            "value": "Hadd hozzanak, kérlek, egy kevés vizet, és mossátok meg a ti lábaitokat, és dőljetek le a fa alatt."
        },
        {
            "type": "line",
            "value": "Én pedig hozok egy falat kenyeret, hogy erősítsétek meg a ti szíveteket, azután menjetek tovább, mert azért tértetek be a ti szolgátokhoz. És mondának: Cselekedjél, amint szólál."
        },
        {
            "type": "line",
            "value": "És besiete Ábrahám a sátorba Sárához, és monda: Siess, gyúrj meg három mérték lisztlángot, és csinálj pogácsát."
        },
        {
            "type": "line",
            "value": "A baromhoz is elfuta Ábrahám, és hoza egy gyenge kövér borjút, és adá a szolgának, az pedig siete azt elkészíteni."
        },
        {
            "type": "line",
            "value": "És vőn vajat és tejet, és a borjút, melyet elkészített vala, és eléjök tevé: és ő mellettök áll vala a fa alatt, azok pedig evének."
        },
        {
            "type": "line",
            "value": "És mondának néki: Hol van Sára a te feleséged? Ő pedig felele: Ímhol van a sátorban."
        },
        {
            "type": "line",
            "value": "És monda: Esztendőre ilyenkor bizonynyal megtérek hozzád és ímé akkor a te feleségednek Sárának fia lesz. Sára pedig hallgatózik vala a sátor ajtajában, mely annak háta megett vala."
        },
        {
            "type": "line",
            "value": "Ábrahám pedig és Sára élemedett korú öregek valának; megszünt vala Sáránál az asszonyi természet."
        },
        {
            "type": "line",
            "value": "Nevete azért Sára ő magában, mondván: Vénségemre lenne-é gyönyörűségem? meg az én uram is öreg!"
        },
        {
            "type": "line",
            "value": "És monda az Úr Ábrahámnak: Miért nevetett Sára, ezt mondván: Vajjon csakugyan szülhetek-é, holott én megvénhedtem?"
        },
        {
            "type": "line",
            "value": "Avagy az Úrnak lehetetlen-é valami? Annak idején, esztendőre ilyenkor visszatérek hozzád, és fia lesz Sárának."
        },
        {
            "type": "line",
            "value": "Sára pedig megtagadá, mondván: Nem nevettem én; mivelhogy fél vala. De monda az Úr: Nem úgy van, mert bizony nevettél."
        },
        {
            "type": "line",
            "value": "Azután felkelvén onnan azok a férfiak, Sodoma felé tartanak vala. Ábrahám is velök méne, hogy elkisérje őket."
        },
        {
            "type": "line",
            "value": "És monda az Úr: Eltitkoljam-é én Ábrahámtól, amit tenni akarok?"
        },
        {
            "type": "line",
            "value": "Holott Ábrahám nagy és hatalmas néppé lesz; és benne megáldatnak a földnek minden nemzetségei."
        },
        {
            "type": "line",
            "value": "Mert tudom róla, hogy megparancsolja az ő fiainak és az ő házanépének ő utánna, hogy megőrizzék az Úrnak útát, igazságot és törvényt tévén, hogy beteljesítse az Úr Ábrahámon, amit szólott felőle."
        },
        {
            "type": "line",
            "value": "Monda azután az Úr: Mivelhogy Sodomának és Gomorának kiáltása megsokasodott, és mivelhogy az ő bűnök felettébb megnehezedett:"
        },
        {
            "type": "line",
            "value": "Alámegyek azért és meglátom, vajjon teljességgel a hozzám felhatott kiáltás szerint cselekedtek-é vagy nem? tudni akarom."
        },
        {
            "type": "line",
            "value": "És elfordulának onnan a férfiak, és menének Sodomába: Ábrahám pedig még az Úr előtt áll vala."
        },
        {
            "type": "line",
            "value": "És hozzá járula Ábrahám és monda: Avagy elveszted-é az igazat is a gonosszal egybe?"
        },
        {
            "type": "line",
            "value": "Talán van ötven igaz abban a városban, avagy elveszted-é, és nem kedvezel-é a helynek az ötven igazért, akik abban vannak?"
        },
        {
            "type": "line",
            "value": "Távol legyen tőled, hogy ilyen dolgot cselekedjél, hogy megöld az igazat a gonosszal, és úgy járjon az igaz mint a gonosz: Távol legyen tőled! Avagy az egész föld bírája nem szolgáltatna-é igazságot?"
        },
        {
            "type": "line",
            "value": "És monda az Úr: Ha találok Sodomában a városon belől ötven igazat, mind az egész helynek megkegyelmezek azokért."
        },
        {
            "type": "line",
            "value": "És felele Ábrahám, és monda: Immár merészkedtem szólani az én Uramnak, noha én por és hamu vagyok."
        },
        {
            "type": "line",
            "value": "Ha az ötven igaznak talán öt híja lesz, elveszted-é az öt miatt az egész várost? És monda: Nem vesztem el, ha találok ott negyvenötöt."
        },
        {
            "type": "line",
            "value": "És ismét szóla hozzá és monda: Hátha találtatnak ott negyvenen? És monda Ő: Nem teszem meg a negyvenért."
        },
        {
            "type": "line",
            "value": "Mégis monda: Kérlek, ne haragudjék meg az én Uram ha szólok: Hátha találtatnak ott harmincan? És Ő felele: Nem teszem meg, ha találok ott harmincat."
        },
        {
            "type": "line",
            "value": "És ő monda: Immár merészkedtem szólani az én Uramnak: Hátha találtatnak ott húszan? Felele: Nem vesztem el a húszért."
        },
        {
            "type": "line",
            "value": "És monda: Ne haragudjék kérlek az én Uram ha szólok még ez egyszer: Hátha találtatnak ott tízen? És Ő monda: Nem vesztem el a tízért."
        },
        {
            "type": "line",
            "value": "És elméne az Úr, minekutánna elvégezte Ábrahámmal való beszélgetését; Ábrahám pedig megtére az ő helyére."
        }
    ]
}
