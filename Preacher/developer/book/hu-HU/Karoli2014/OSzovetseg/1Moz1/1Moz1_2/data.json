{
  "meta": {
    "type": "text",
    "name": "2. Fejezet"
  },
  "data": [
    {
      "type": "title&num",
      "value": "A teremtés hetedik napja"
    },
    {
      "type": "line",
      "value": "És elvégezteték az ég és a föld, és azoknak minden serege."
    },
    {
      "type": "line",
      "value": "Mikor pedig elvégezé Isten hetednapon az ő munkáját, amelyet alkotott vala, megszűnék a hetedik napon minden munkájától, amelyet alkotott vala."
    },
    {
      "type": "line",
      "value": "És megáldá Isten a hetedik napot, és megszentelé azt; mivelhogy azon szűnt vala meg minden munkájától, melyet teremtve szerzett vala Isten."
    },
    {
      "type": "line",
      "value": "Ez az égnek és a földnek eredete, amikor teremtettek. Mikor az Úr Isten a földet és az eget teremté,"
    },
    {
      "type": "line",
      "value": "Még semmiféle mezei növény sem vala a földön, s még semmiféle mezei fű sem hajtott ki, mert az Úr Isten még nem bocsátott vala esőt a földre; és ember sem vala, ki a földet mívelje;"
    },
    {
      "type": "line",
      "value": "Azonban pára szállott vala fel a földről, és megnedvesíté a föld egész színét."
    },
    {
      "type": "line",
      "value": "És formálta vala az Úr Isten az embert a földnek porából, és lehellett vala az ő orrába életnek lehelletét. Így lőn az ember élő lélekké."
    },
    {
      "type": "line",
      "value": "És ültete az Úr Isten egy kertet Édenben, napkelet felől, és abba helyezteté az embert, akit formált vala."
    },
    {
      "type": "line",
      "value": "És nevele az Úr Isten a földből mindenféle fát, tekintetre kedvest és eledelre jót, az élet fáját is, a kertnek közepette, és a jó és gonosz tudásának fáját."
    },
    {
      "type": "line",
      "value": "Folyóvíz jő vala pedig ki Édenből a kert megöntözésére; és onnét elágazik és négy főágra szakad vala."
    },
    {
      "type": "line",
      "value": "Az elsőnek neve Pison, ez az, amely megkerüli Havilah egész földét, ahol az arany terem."
    },
    {
      "type": "line",
      "value": "És annak a földnek aranya igen jó; ott van a Bdelliom és az Onix-kő."
    },
    {
      "type": "line",
      "value": "A második folyóvíz neve pedig Gihon; ez az, amely megkerüli az egész Khús földét."
    },
    {
      "type": "line",
      "value": "És a harmadik folyóvíz neve Hiddekel; ez az, amely Assiria hosszában foly. A negyedik folyóvíz pedig az Eufrátes."
    },
    {
      "type": "line",
      "value": "És vevé az Úr Isten az embert, és helyezteté őt az Éden kertjébe, hogy mívelje és őrizze azt."
    },
    {
      "type": "line",
      "value": "És parancsola az Úr Isten az embernek, mondván: A kert minden fájáról bátran egyél."
    },
    {
      "type": "line",
      "value": "De a jó és gonosz tudásának fájáról, arról ne egyél; mert amely napon ejéndel arról, bizony meghalsz."
    },
    {
      "type": "line",
      "value": "És monda az Úr Isten: Nem jó az embernek egyedül lenni; szerzek néki segítő társat, hozzá illőt."
    },
    {
      "type": "line",
      "value": "És formált vala az Úr Isten a földből mindenféle mezei vadat, és mindenféle égi madarat, és elvivé az emberhez, hogy lássa, minek nevezze azokat; mert amely nevet adott az ember az élő állatnak, az annak neve."
    },
    {
      "type": "line",
      "value": "És nevet ada az ember minden baromnak, az ég madarainak, és minden mezei vadnak; de az embernek hozzá illő segítő társat nem talált vala."
    },
    {
      "type": "line",
      "value": "Bocsáta tehát az Úr Isten mély álmot az emberre, és ez elaluvék. Akkor kivőn egyet annak oldalbordái közül, és hússal tölté be annak helyét."
    },
    {
      "type": "line",
      "value": "És alkotá az Úr Isten azt az oldalbordát, amelyet kivett vala az emberből, asszonynyá, és vivé az emberhez."
    },
    {
      "type": "line",
      "value": "És monda az ember: Ez már csontomból való csont, és testemből való test: ez asszonyembernek neveztessék, mert emberből vétetett."
    },
    {
      "type": "line",
      "value": "Annakokáért elhagyja a férfiú az ő atyját és az ő anyját, és ragaszkodik feleségéhez: és lesznek egy testté."
    },
    {
      "type": "line",
      "value": "Valának pedig mindketten mezítelenek, az ember és az ő felesége, és nem szégyenlik vala."
    }
  ]
}
