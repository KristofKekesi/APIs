{
   "meta": {
   "type": "text",
   "name": "16. Fejezet"
   },
   "data": [
        {
            "type": "line",
            "value": "Lőn azonban az Úrnak beszéde Jéhuhoz, a Hanáni fiához, Baása ellen, mondván:"
        },
        {
            "type": "line",
            "value": "Mivelhogy téged felemeltelek a porból, és fejedelemmé tettelek téged az én népemen, az Izráelen, te pedig a Jeroboám útján jársz, és bűnbe ejted az én népemet, az Izráelt, hogy engem haragra indítsanak az ő vétkeikkel:"
        },
        {
            "type": "line",
            "value": "Íme én elvetem Baása maradékait, és az ő háza maradékait, és olyanná teszem a te házadat, mint Jeroboámnak, a Nébát fiának házát."
        },
        {
            "type": "line",
            "value": "Aki Baása maradékai közül a városban hal meg, azt az ebek eszik meg; aki pedig a mezőn halánd meg, azt az égi madarak eszik meg."
        },
        {
            "type": "line",
            "value": "Baása több dolgai pedig, és amit cselekedett, és az ő uralkodása vajjon nincsenek-é megírva az Izráel királyainak krónika-könyvében?"
        },
        {
            "type": "line",
            "value": "És elaluvék Baása az ő atyáival, és eltemetteték Thirsában, és az ő fia, Ela uralkodék ő utána."
        },
        {
            "type": "line",
            "value": "És nemcsak azért lőn az Úrnak beszéde Jéhu próféta, a Hanáni fia által Baása és az ő háza ellen és minden ő gonoszsága ellen, amelyet cselekedett volt az Úr szemei előtt, őt haragra indítván az ő kezeinek cselekedetei által, hogy olyan lesz mint a Jeroboám háza, hanem azért is, mert azt megölte."
        },
        {
            "type": "line",
            "value": "És Asának, a Júda királyának huszonhatodik esztendejében lett királylyá Ela, a Baása fia, az Izráelen Thirsában, két esztendeig."
        },
        {
            "type": "line",
            "value": "Azonban az ő szolgája Zimri, a szekerek fél részének feje, pártot ütött ellene. És Ela Thirsában volt, és az ital miatt igen megrészegedett az Arsa házában, aki az ő házának Thirsában gondviselője volt;"
        },
        {
            "type": "line",
            "value": "És eljövén Zimri, megveré és megölé őt, Asának, a Júdabeli királynak huszonhetedik esztendejében, és ő uralkodék helyette."
        },
        {
            "type": "line",
            "value": "Mikor pedig királylyá lett és trónját elfoglalta, kiirtá Baása egész házát minden rokonságával és barátaival együtt és nem hagyott belőle még csak egy ebet sem."
        },
        {
            "type": "line",
            "value": "Így veszté ki Zimri a Baása egész házát, az Úrnak beszéde szerint, amelyet Baása ellen szólott Jéhu próféta által:"
        },
        {
            "type": "line",
            "value": "Baása minden vétkeiért, és Elának, az ő fiának vétkeiért, akik vétkeztek és vétekbe ejtették az Izráelt, haragra indítván az Urat, Izráelnek Istenét az ő bálványozásukkal."
        },
        {
            "type": "line",
            "value": "Elának egyéb dolgai pedig és minden cselekedetei, vajjon nincsenek-é megírva az Izráel királyainak krónika-könyvében?"
        },
        {
            "type": "line",
            "value": "Asának, a Júdabeli királynak huszonhetedik esztendejében, uralkodék Zimri hét napig Thirsában; a nép pedig Gibbethon előtt táborozott, amely a Filiszteusoké."
        },
        {
            "type": "line",
            "value": "Mikor pedig hallotta a nép a táborban beszélni, hogy pártot ütött Zimri és a királyt meg is ölte: az egész Izráel azon a napon Omrit, az Izráel seregeinek fővezérét választá királylyá a táborban."
        },
        {
            "type": "line",
            "value": "És felvonult Omri és az egész Izráel ő vele Gibbethonból, és megszállák Thirsát."
        },
        {
            "type": "line",
            "value": "De Zimri, amikor látta, hogy a várost bevették, bemenvén a királyi ház palotájába, tűzzel magára gyújtá a királyi házat, és meghala."
        },
        {
            "type": "line",
            "value": "Az ő bűneiért, amelyekkel vétkezék, gonoszul cselekedvén az Úr szemei előtt; járván a Jeroboám útjában és az ő bűnében, amelyet cselekedett volt, vétekbe ejtvén az Izráelt."
        },
        {
            "type": "line",
            "value": "Zimrinek egyéb dolgai pedig és az ő pártütése, amelyet cselekedett, vajjon nincsenek-é megírva az Izráelbeli királyok krónika-könyvében?"
        },
        {
            "type": "line",
            "value": "Akkor kétfelé hasonlék az Izráel népe: a nép egyik része Tibnit, a Ginát fiát követte és azt tette királylyá, a másik része pedig Omrihoz ragaszkodott."
        },
        {
            "type": "line",
            "value": "De a népnek az a része, amely Omrihoz ragaszkodott, erősebb volt, mint az a nép, amely Tibnit, a Ginát fiát követte, és meghalván Tibni, uralkodék Omri."
        },
        {
            "type": "line",
            "value": "Asának, a Júdabeli királynak harmincegyedik esztendejében uralkodék Omri Izráelben tizenkét esztendeig; Thirsában uralkodék hat esztendeig."
        },
        {
            "type": "line",
            "value": "És megvevé áron a Samaria hegyét Sémertől két tálentom ezüstön; és építe a hegyre, és nevezé a várost, amelyet építe, Sémernek, a hegy urának nevéről, Samariának."
        },
        {
            "type": "line",
            "value": "És gonoszul cselekedék Omri az Úr szemei előtt, és gonoszságával meghaladá mind az ő előtte valókat."
        },
        {
            "type": "line",
            "value": "És jára Jeroboámnak, a Nébát fiának minden útján és az ő bűnében, amelylyel vétekbe ejté az Izráelt, haragra indítván az Urat, Izráel Istenét az ő bálványozásai által."
        },
        {
            "type": "line",
            "value": "Omrinak egyéb dolgai pedig és minden cselekedetei és az ő erőssége, amelylyel cselekedett, vajjon nincsenek-é megírva az Izráelbeli királyok krónika-könyvében?"
        },
        {
            "type": "line",
            "value": "És elaluvék Omri az ő atyáival, és eltemetteték Samariában, és uralkodék ő utána az ő fia, Akháb."
        },
        {
            "type": "line",
            "value": "Akháb pedig, az Omri fia uralkodni kezde Izráelen, Asának, a Júdabeli királynak harmincnyolcadik esztendejében; és uralkodék Akháb, az Omri fia, Izráelen Samariában huszonkét esztendeig."
        },
        {
            "type": "line",
            "value": "És gonoszabbul cselekedék Akháb, az Omri fia az Úr szemei előtt mindazoknál, akik ő előtte voltak."
        },
        {
            "type": "line",
            "value": "Mert nem elégedék meg azzal, hogy Jeroboámnak, a Nébát fiának bűneiben járjon, hanem elméne és feleségül vevé magának Jézabelt, Ethbaálnak, a Sídonbeli királynak leányát, és elmenvén, a Baálnak szolgála, és meghajtá magát annak."
        },
        {
            "type": "line",
            "value": "És oltárt emele a Baálnak a Baál házában, amelyet Samariában épített."
        },
        {
            "type": "line",
            "value": "És csinált Akháb Aserát is, és jobban haragra indítá Akháb az Urat, Izráel Istenét, mint az Izráel valamennyi királya, akik ő előtte voltak."
        },
        {
            "type": "line",
            "value": "Ennek idejében építé meg a Béthelbeli Hiel Jérikhót. Az ő elsőszülött fiának, Abirámnak élete árán veté meg annak fundamentomát, és az ő kisebbik fiának, Ségubnak élete árán állítá fel annak kapuit, az Úr beszéde szerint, amelyet szólott volt Józsué, a Nún fia által."
        }
    ]
}
