{
   "meta": {
   "type": "text",
   "name": "22. Fejezet"
   },
   "data": [
        {
            "type": "line",
            "value": "Szóla ismét az Úr Mózesnek, mondván:"
        },
        {
            "type": "line",
            "value": "Szólj Áronnak és az ő fiainak, hogy tartóztassák meg magokat Izráel fiainak szent adományaitól, hogy meg ne fertőztessék az én szent nevemet azokkal, amiket nékem szentelnek. Én vagyok az Úr."
        },
        {
            "type": "line",
            "value": "Mondd meg nékik: Ha valaki a ti nemzetségetekből, a ti összes magzataitok közül hozzájárul a szent dolgokhoz, amelyeket Izráel fiai szentelnek az Úrnak, mikor rajta van az ő tisztátalansága: az ilyen ember irtassék ki én előlem. Én vagyok az Úr."
        },
        {
            "type": "line",
            "value": "Ha valaki az Áron fiai közül poklos, vagy magfolyós, a szent dolgokból ne egyék, míg meg nem tisztul. Aki pedig valamely halott által megfertőzöttet illet, vagy valakit, akinek magömlése van,"
        },
        {
            "type": "line",
            "value": "Vagy ha valaki valamely férget illet, amely által tisztátalanná lesz, vagy embert, akitől tisztátalanná lesz annak valamilyen tisztátalanságához képest:"
        },
        {
            "type": "line",
            "value": "Az ilyen ember, aki effélét illet, tisztátalan legyen estvéig, és a szent dolgokból ne egyék, hanem ha megmosta a testét vízzel;"
        },
        {
            "type": "line",
            "value": "De mikor lemegy a nap, tiszta lesz, és azután ehetik a szent dolgokból, mert az ő eledele az."
        },
        {
            "type": "line",
            "value": "Elhullott vagy széttépett állatot ne egyék, hogy tisztátalanná ne legyen általa. Én vagyok az Úr."
        },
        {
            "type": "line",
            "value": "Az én rendelésemet pedig megtartsák, hogy bűnbe ne essenek miatta, és meg ne haljanak amiatt, hogy megrontották azt. Én vagyok az Úr, az ő megszentelőjök."
        },
        {
            "type": "line",
            "value": "Idegen ember ne egyék szenteltet, a papnak zsellére és bérese se egyék szenteltet."
        },
        {
            "type": "line",
            "value": "De ha megvásárol valakit a pap a maga pénzén, az ehetik abból, és aki házánál született: ezek ehetnek az ő eledeléből."
        },
        {
            "type": "line",
            "value": "De a pap leánya, ha idegennek lesz a felesége, nem ehetik a szent áldozatból."
        },
        {
            "type": "line",
            "value": "Ha azonban a pap leánya özvegygyé lesz vagy elválik, de magzata nincsen, és visszatér az ő atyjának házához, mint leánykorában: akkor ehetik az ő atyjának eledeléből; de idegen nem ehetik abból."
        },
        {
            "type": "line",
            "value": "Ha pedig tévedésből eszik valaki szenteltet, tegye ahhoz annak ötödrészét; így adja meg a papnak a szenteltet."
        },
        {
            "type": "line",
            "value": "És meg ne fertőztessék Izráel fiainak szent dolgait, amelyeket áldoznak az Úrnak,"
        },
        {
            "type": "line",
            "value": "Hogy vétkes hamissággal ne terheljék magokat, ha esznek azoknak szent dolgaiból; mert én vagyok az Úr, az ő megszentelőjök."
        },
        {
            "type": "line",
            "value": "Szóla ismét az Úr Mózesnek, mondván:"
        },
        {
            "type": "line",
            "value": "Szólj Áronnak és az ő fiainak és Izráel minden fiának, és mondd meg nékik: ha valaki Izráel házából, és az Izráelben levő jövevények közül felviszi a maga áldozatát, akár fogadásból akár szabad akaratból, amiket felvisznek az Úrnak egészen égőáldozatul,"
        },
        {
            "type": "line",
            "value": "Hogy kedvesen fogadtassanak: épek és hímek legyenek, akár tulkok, akár bárányok, akár kecskék."
        },
        {
            "type": "line",
            "value": "Amiben pedig fogyatkozás van, abból semmit se áldozzatok, mert nem lesz kedvessé ti érettetek."
        },
        {
            "type": "line",
            "value": "És ha valaki hálaáldozattal áldozik az Úrnak, akár fogadásának teljesítésére, akár szabad akaratból, akár tulokféléből, akár juhféléből: ép legyen, hogy kedves legyen; semmi fogyatkozás ne legyen abban."
        },
        {
            "type": "line",
            "value": "Vakot, vagy rokkantat, vagy csonkát, vagy fekélyest, vagy viszketegest, vagy varast, ilyeneket ne áldozzatok az Úrnak, és tűzáldozatul ne tegyetek ezekből az oltárra az Úrnak."
        },
        {
            "type": "line",
            "value": "Hosszú, vagy kurta tagú ökröt, vagy bárányt szabad akaratból való áldozatul vihetsz ugyan, de fogadási áldozatul nem lesz kedves."
        },
        {
            "type": "line",
            "value": "Szétnyomott, összezúzott, megszakadt, vagy kimetszett heréjűt se áldozzatok az Úrnak. Se a ti földeteken ne cselekedjétek ezt,"
        },
        {
            "type": "line",
            "value": "Se idegen ember kezéből ne áldozzatok semmi ilyenből a ti Istenetek eledeléül; mert romlás van bennök, fogyatkozás van bennök: nem fogadtatnak kedvesen érettetek."
        },
        {
            "type": "line",
            "value": "Szóla ismét az Úr Mózesnek, mondván:"
        },
        {
            "type": "line",
            "value": "Borjú, bárány és kecske, ha megelletett, legyen az anyja alatt hét napig, a nyolcadik naptól fogva és azon túl kedves lesz az tűzáldozatul az Úrnak."
        },
        {
            "type": "line",
            "value": "De tehenet és juhot, azt és annak fiát ne öljétek meg egy napon."
        },
        {
            "type": "line",
            "value": "Hogyha dicsőítő áldozattal áldoztok az Úrnak, úgy áldozzatok, hogy kedvesen fogadtassatok."
        },
        {
            "type": "line",
            "value": "Azon a napon egyétek meg, ne hagyjatok abból reggelig. Én vagyok az Úr."
        },
        {
            "type": "line",
            "value": "Tartsátok meg azért az én parancsolataimat, és azokat cselekedjétek. Én vagyok az Úr."
        },
        {
            "type": "line",
            "value": "És meg ne fertőztessétek az én szent nevemet, hogy megszenteltessem Izráel fiai között. Én vagyok az Úr, a ti megszentelőtök,"
        },
        {
            "type": "line",
            "value": "Aki kihoztalak titeket Égyiptom földéből, hogy Istenetek legyek néktek. Én vagyok az Úr."
        }
    ]
}
