{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "És megfordulánk, és felmenénk Básán felé, és kijöve előnkbe Óg, Básánnak királya, ő és minden népe, hogy megvívjon velünk Edreiben."
        },
        {
            "type": "line",
            "value": "De az Úr monda nékem: Ne félj tőle, mert a te kezedbe adtam őt és minden ő népét és földjét; és úgy cselekedjél vele, amint cselekedtél Szihonnal, az Emoreusok királyával, aki Hesbonban lakik vala."
        },
        {
            "type": "line",
            "value": "És kezünkbe adá az Úr, a mi Istenünk Ógot is, Básánnak királyát és minden ő népét, és úgy megvertük őt, hogy menekülni való sem maradt belőle."
        },
        {
            "type": "line",
            "value": "És abban az időben elfoglaltuk minden városát; nem volt város, amelyet el nem vettünk volna tőlök: hatvan várost, Argóbnak egész vidékét, a Básánbeli Ógnak országát."
        },
        {
            "type": "line",
            "value": "Ezek a városok mind meg valának erősítve magas kőfalakkal, kapukkal és zárokkal, kivévén igen sok kerítetlen várost."
        },
        {
            "type": "line",
            "value": "És fegyverre hánytuk azokat, amint cselekedtünk vala Szihonnal, Hesbon királyával, fegyverre hányván az egész várost: férfiakat, asszonyokat és a kisdedeket is."
        },
        {
            "type": "line",
            "value": "De a barmokat és a városokból való ragadományokat mind magunk közt vetettük prédára."
        },
        {
            "type": "line",
            "value": "És elvettük abban az időben az Emoreusok két királyának kezéből azt a földet, amely a Jordánon túl vala, az Arnon pataktól fogva a Hermon hegyéig."
        },
        {
            "type": "line",
            "value": "(A Sidoniak a Hermont Szirjonnak, az Emoreusok pedig Szenirnek hívják.)"
        },
        {
            "type": "line",
            "value": "A síkságnak minden városát, és az egész Gileádot, meg az egész Básánt Szalkáig és Edreig, amelyek a Básánbeli Óg országának városai voltak."
        },
        {
            "type": "line",
            "value": "Mert egyedül Óg, Básánnak királya maradt meg az óriások maradéka közül. Ímé az ő ágya vas-ágy, nemde Rabbátban az Ammon fiainál van-é? Kilenc sing a hosszasága és négy sing a szélessége, férfi könyök szerint."
        },
        {
            "type": "line",
            "value": "Ezt a földet pedig, amelyet abban az időben örökségünkké tettünk, Aróertől fogva, amely az Arnon patak mellett van, és a Gileád hegyének felét, és annak városait odaadtam a Rúbenitáknak és Gáditáknak."
        },
        {
            "type": "line",
            "value": "A Gileád többi részét pedig, és az egész Básánt, az Óg országát odaadtam a Manassé fél törzsének, Argóbnak egész vidékét. Ezt az egész Básánt óriások földének hívták."
        },
        {
            "type": "line",
            "value": "Jair, Manassénak fia, kapta Argóbnak egész vidékét, a Gessuriták és Maakátiták határáig; és azokat a Básánnal együtt az ő nevéről Jair faluinak hívják mind e mai napig."
        },
        {
            "type": "line",
            "value": "Mákirnak pedig adtam Gileádot."
        },
        {
            "type": "line",
            "value": "A Rúbenitáknak és a Gáditáknak pedig adtam Gileádtól fogva Arnonnak patakáig (a határ pedig a patak közepe) és a Jabbók patakáig, amely az Ammon fiainak határa;"
        },
        {
            "type": "line",
            "value": "És a síkságot és határul a Jordánt, a Kinnerettől a Síkság tengeréig, a Sóstengerig, amely a Piszga-hegy lába alatt van napkelet felől."
        },
        {
            "type": "line",
            "value": "És parancsolék abban az időben néktek, mondván: Az Úr, a ti Istenetek adta néktek ezt a földet, hogy bírjátok azt; felfegyverkezvén, menjetek át a ti atyátok fiai, Izráel fiai előtt mind, akik hadakozásra valók vagytok."
        },
        {
            "type": "line",
            "value": "Csak feleségeitek, kicsinyeitek és barmaitok (mert tudom, hogy sok barmotok van) maradjanak a ti városaitokban, amelyeket én adtam néktek."
        },
        {
            "type": "line",
            "value": "Mindaddig, amíg nyugodalmat ád az Úr a ti atyátokfiainak, mint néktek, és azok is bírhatják a földet, amelyet az Úr, a ti Istenetek ád nékik a Jordánon túl. Azután térjetek vissza, kiki az ő örökségébe, amelyet adtam néktek."
        },
        {
            "type": "line",
            "value": "Józsuénak is parancsolék abban az időben, mondván: Szemeiddel láttad mindazt, amit cselekedett az Úr, a ti Istenetek ama két királylyal; így cselekszik az Úr minden országgal, amelyen átmégy."
        },
        {
            "type": "line",
            "value": "Ne féljetek tőlök, mert az Úr, a ti Istenetek, maga hadakozik ti érettetek!"
        },
        {
            "type": "line",
            "value": "Könyörgék is az Úrnak abban az időben, mondván:"
        },
        {
            "type": "line",
            "value": "Uram, Isten, te elkezdetted megmutatni a te szolgádnak a te nagyságodat és hatalmas kezedet! Mert kicsoda olyan Isten mennyben és földön, aki cselekedhetnék a te cselekedeteid és hatalmad szerint?"
        },
        {
            "type": "line",
            "value": "Hadd menjek át kérlek, és hadd lássam meg azt a jó földet, amely a Jordánon túl van, és azt a jó hegyet, és a Libanont!"
        },
        {
            "type": "line",
            "value": "De megharaguvék az Úr én reám ti miattatok, és nem hallgatott meg engem; hanem ezt mondá az Úr nékem: Elég ez néked, ne szólj többet már nékem e dolog felől!"
        },
        {
            "type": "line",
            "value": "Menj fel a Piszga tetejére, és emeld fel a te szemeidet napnyugot felé és észak felé, dél felé és napkelet felé, és nézz szét a te szemeiddel, mert nem mégy át ezen a Jordánon."
        },
        {
            "type": "line",
            "value": "Józsuénak pedig parancsolj, és bátorítsd őt, és erősítsd őt, mert ő megy át e nép előtt, és ő teszi őket örököseivé annak a földnek, amelyet meglátsz."
        },
        {
            "type": "line",
            "value": "És ott maradánk a völgyben, Beth-Peórral szemben."
        }
    ]
}
