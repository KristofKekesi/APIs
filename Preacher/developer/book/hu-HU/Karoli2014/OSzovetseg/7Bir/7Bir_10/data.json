{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "Támada pedig Abimélek után az Izráel megszabadítására Thóla, Puának, a Dodó fiának fia, Issakhár nemzetségéből való, aki Sámirban lakott, az Efraim hegységben."
        },
        {
            "type": "line",
            "value": "És bíráskodék Izráelben huszonhárom esztendeig, és meghala, és eltemetteték Sámirban."
        },
        {
            "type": "line",
            "value": "Ő utána következett Jáir, a gileádbeli, és ítélé Izráelt huszonkét esztendeig."
        },
        {
            "type": "line",
            "value": "Ennek harminc fia volt, kik harminc szamárcsikón nyargaltak, és volt nékik harminc városuk, melyeket mind e mai napig Jáir faluinak neveznek, melyek Gileád földén vannak."
        },
        {
            "type": "line",
            "value": "És meghalt Jáir, és eltemetteték Kámonban."
        },
        {
            "type": "line",
            "value": "De az Izráel fiai újra gonoszul cselekedtek az Úrnak szemei előtt, mert szolgáltak a Baáloknak és Astarótnak, és Sziria isteneinek, és Sidon isteneinek, és Moáb isteneinek, és az Ammon fiai isteneinek, és a Filiszteusok isteneinek, és elhagyták az Urat, és nem szolgáltak néki."
        },
        {
            "type": "line",
            "value": "Felgerjedett azért az Úrnak haragja Izráel ellen, és adá őket a Filiszteusoknak és az Ammon fiainak kezökbe."
        },
        {
            "type": "line",
            "value": "És ezek szorongatták és nyomorgatták az Izráel fiait attól az évtől fogva tizennyolc esztendőn keresztül, Izráelnek minden fiait akik a Jordánon túl valának az Emoreusoknak földén, mely Gileádban van."
        },
        {
            "type": "line",
            "value": "És átkeltek az Ammon fiai a Jordánon, hogy hadakozzanak Júda és Benjámin ellen és az Efraim háza ellen, és felette igen szorongattaték az Izráel."
        },
        {
            "type": "line",
            "value": "Akkor az Úrhoz kiáltottak az Izráel fiai, mondván: Vétkeztünk te ellened, mert elhagytuk a mi Istenünket, és szolgáltunk a Baáloknak."
        },
        {
            "type": "line",
            "value": "Az Úr pedig monda az Izráel fiainak: Nemde én szabadítottalak-é meg benneteket az Égyiptombeliektől, az Emoreusoktól, az Ammon fiaitól, a Filiszteusoktól,"
        },
        {
            "type": "line",
            "value": "És a Sidonbeliektől, az Amálekitáktól és a Maonitáktól, mikor titeket szorongattak, és ti én hozzám kiáltottatok, megszabadítottalak titeket az ő kezökből?"
        },
        {
            "type": "line",
            "value": "És ti mégis elhagytatok engem, és idegen isteneknek szolgáltatok; annakokáért többé nem szabadítlak meg titeket ezután."
        },
        {
            "type": "line",
            "value": "Menjetek és kiáltsatok azokhoz az istenekhez, akiket választottatok, szabadítsanak meg azok benneteket a ti nyomorúságtoknak idején."
        },
        {
            "type": "line",
            "value": "Felelének pedig az Izráel fiai az Úrnak: Vétkeztünk, cselekedjél úgy velünk, amint jónak látszik a te szemeid előtt, csak most az egyszer szabadíts még meg, kérünk!"
        },
        {
            "type": "line",
            "value": "És elvetették maguktól az idegen isteneket, és szolgáltak az Úrnak. És megesett az ő szíve az Izráel nyomorúságán."
        },
        {
            "type": "line",
            "value": "És összegyülekeztek az Ammon fiai, és táborba szállottak Gileádban, és összegyűltek az Izráel fiai is, és Mispában táboroztak."
        },
        {
            "type": "line",
            "value": "És Gileád népe és fejedelmei egyik a másikától kérdezgették: Ki az a férfiú, aki megkezdi a harcot az Ammon fiai ellen? Legyen az feje Gileád összes lakóinak!"
        }
    ]
}
