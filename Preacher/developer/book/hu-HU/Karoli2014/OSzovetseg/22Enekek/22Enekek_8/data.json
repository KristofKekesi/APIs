{
   "meta": {
   "type": "text",
   "name": "8. Fejezet"
   },
   "data": [
        {
            "type": "line",
            "value": "Vajha lennél nékem én atyámfia, ki az én anyámnak emlőjét szopta, hogy téged kivül találván megcsókolnálak; még sem útálnának meg engem."
        },
        {
            "type": "line",
            "value": "Elvinnélek, bevinnélek anyámnak házába, te oktatgatnál engem, én meg borral itatnálak, fűszeressel, gránátalma borral."
        },
        {
            "type": "line",
            "value": "Az ő balkeze az én fejem alatt, és jobbkezével megölel engem."
        },
        {
            "type": "line",
            "value": "Kényszerítlek titeket, Jeruzsálemnek leányai, miért költenétek és miért serkentenétek fel a szerelmet, mígnem ő akarja?"
        },
        {
            "type": "line",
            "value": "Kicsoda ez aki feljő a pusztából, aki az ő szerelmeséhez támaszkodik? Az almafa alatt költöttelek fel téged, ott szült téged a te anyád, ott szült téged a te szülőd!"
        },
        {
            "type": "line",
            "value": "Tégy engem mintegy pecsétet a te szívedre, mintegy pecsétet a te karodra; mert erős a szeretet, mint a halál, kemény, mint a sír a buzgó szerelem; lángjai tűznek lángjai, az Úrnak lángjai."
        },
        {
            "type": "line",
            "value": "Sok vizek el nem olthatnák e szeretetet: a folyóvizek sem boríthatnák azt el: ha az ember minden házabeli marháját adná is e szeretetért, mégis megvetnék azt."
        },
        {
            "type": "line",
            "value": "Kicsiny húgunk van nékünk, akinek nincsen még emlője; mit cselekedjünk a mi húgunk felől, a napon, melyen arról szót tesznek?"
        },
        {
            "type": "line",
            "value": "Ha ő kőfal, építünk azon ezüstből palotát; ha pedig ajtó ő, elrekesztjük őt cédrus-deszkával."
        },
        {
            "type": "line",
            "value": "Mikor én olyan leszek, mint a kőfal, és az én emlőim, mint a tornyok; akkor olyan leszek ő előtte, mint aki békességet nyer."
        },
        {
            "type": "line",
            "value": "Szőlője volt Salamonnak Baálhamonban, adta az ő szőlejét a pásztoroknak, kiki annak gyümölcséért hoz ezer-ezer ezüst siklust."
        },
        {
            "type": "line",
            "value": "Az én szőlőmre, mely én reám néz, nékem gondom lesz: az ezer siklus, Salamon, tiéd legyen, a kétszáz annak gyümölcsének őrizőié."
        },
        {
            "type": "line",
            "value": "Oh te, aki lakol a kertekben! A te társaid a te szódra figyelmeznek; hadd halljam én is."
        },
        {
            "type": "line",
            "value": "Fuss én szerelmesem, és légy hasonló a vadkecskéhez, vagy a szarvasnak fiához, a drága füveknek hegyein!"
        }
    ]
}
