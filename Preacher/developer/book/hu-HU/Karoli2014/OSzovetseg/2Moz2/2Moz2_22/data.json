{
   "meta": {
   "type": "text",
   "name": "22. Fejezet"
   },
   "data": [
        {
            "type": "line",
            "value": "Ha valaki ökröt vagy bárányt lop, és levágja vagy eladja azt: öt barmot fizessen egy ökörért, és négy juhot egy bárányért."
        },
        {
            "type": "line",
            "value": "Ha ház-fölverésen kapják a tolvajt, és úgy megverik, hogy meghal, nincs vérbűn miatta."
        },
        {
            "type": "line",
            "value": "Ha reá sütött a nap, vérbűn van miatta: fizessen; ha nincs néki: adassék el tolvajságáért."
        },
        {
            "type": "line",
            "value": "Ha elevenen kapják kezében a lopott jószágot, akár ökör, akár szamár, akár juh: két annyit fizessen érette."
        },
        {
            "type": "line",
            "value": "Ha valaki mezőt vagy szőlőt étet le, úgy hogy barmát elereszti, és az a más mezején legel: mezejének javából és szőlőjének javából fizesse meg a kárt."
        },
        {
            "type": "line",
            "value": "Ha tűz támad, és tövisbe kap, és megég az asztag, vagy a lábon álló gabona, vagy a mező: fizesse meg a kárt, aki a tüzet gyujtotta."
        },
        {
            "type": "line",
            "value": "Ha valaki pénzt vagy edényeket ád felebarátjának megőrzés végett, és ellopják annak a férfiúnak házából: ha megtalálják a tolvajt, fizessen kétannyit."
        },
        {
            "type": "line",
            "value": "Ha nem találják meg a tolvajt, a ház urát vigyék a bírák eleibe: hogy nem nyújtotta-é ki kezét az ő felebarátja vagyonára."
        },
        {
            "type": "line",
            "value": "Akármi bűn dolgában, akár ökör, akár szamár, akár juh, akár ruha, akármi elveszett jószág az, amiről azt mondja: ez az; mindkettőjük ügye a bírák eleibe menjen, és akit a bírák bűnösnek mondanak, fizessen két annyit az ő felebarátjának."
        },
        {
            "type": "line",
            "value": "Ha valaki szamarat, vagy ökröt, vagy bárányt, vagy akármiféle barmot ád az ő felebarátja gondviselése alá, és az elhull, vagy megsérül, vagy elhajtatik, úgy hogy senki sem látta:"
        },
        {
            "type": "line",
            "value": "Az Úrra való esküvés legyen kettejök közt, hogy nem nyújtotta-é ki kezét felebarátja vagyonára; és ezt fogadja el annak ura, és az semmit se fizessen."
        },
        {
            "type": "line",
            "value": "Ha pedig ellopták tőle: megfizesse az urának."
        },
        {
            "type": "line",
            "value": "Ha széttépetett, hozza el azt bizonyságul; a széttépettet nem fizeti meg."
        },
        {
            "type": "line",
            "value": "Ha pedig valaki kölcsön kér az ő felebarátjától, és az megsérül vagy elhull urának távollétében: fizesse meg a kárt."
        },
        {
            "type": "line",
            "value": "Ha ura vele van, nem fizet; ha bérbe adatott, bérébe megy."
        },
        {
            "type": "line",
            "value": "Ha valaki hajadont csábít el, aki nincs eljegyezve, és vele hál: jegyajándékkal jegyezze azt el magának feleségül."
        },
        {
            "type": "line",
            "value": "Ha annak atyja nem akarja azt néki adni: annyi pénzt adjon, amennyi a hajadonok jegyajándéka."
        },
        {
            "type": "line",
            "value": "Varázsló asszonyt ne hagyj életben."
        },
        {
            "type": "line",
            "value": "Aki barommal közösül, halállal lakoljon."
        },
        {
            "type": "line",
            "value": "Aki isteneknek áldozik, nem csupán az Úrnak, megölettessék."
        },
        {
            "type": "line",
            "value": "A jövevényen ne hatalmaskodjál, és ne nyomorgasd azt, mert jövevények voltatok Égyiptom földén."
        },
        {
            "type": "line",
            "value": "Egy özvegyet vagy árvát se nyomorítsatok meg."
        },
        {
            "type": "line",
            "value": "Ha nyomorgatod azt, és hozzám kiált, meghallgatom az ő kiáltását."
        },
        {
            "type": "line",
            "value": "És felgerjed haragom, és megöllek titeket fegyverrel, és a ti feleségeitek özvegyekké lésznek, a ti fiaitok pedig árvákká."
        },
        {
            "type": "line",
            "value": "Ha pénzt adsz kölcsön az én népemnek, a szegénynek aki veled van; ne légy hozzá olyan, mint a hitelező; ne vessetek reá uzsorát."
        },
        {
            "type": "line",
            "value": "Ha zálogba veszed a te felebarátod felső ruháját: naplemente előtt visszaadd azt néki:"
        },
        {
            "type": "line",
            "value": "Mert egyetlen takarója, testének ruhája az: miben háljon? Bizony, ha én hozzám kiált, meghallgatom; mert én irgalmas vagyok."
        },
        {
            "type": "line",
            "value": "A bírákat ne szidalmazd, és néped fejedelmét ne átkozd."
        },
        {
            "type": "line",
            "value": "Gabonáddal és boroddal ne késlekedjél; fiaid elsőszülöttét nékem add."
        },
        {
            "type": "line",
            "value": "Hasonlóképpen cselekedjél ökröddel, juhoddal; hét napig legyen az ő anyjával, a nyolcadik napon nékem add azt."
        },
        {
            "type": "line",
            "value": "És szent emberek legyetek én előttem; a mezőn széttépett húst meg ne egyétek; az ebnek vessétek azt."
        }
    ]
}
