{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Jób pedig felele, és monda:"
        },
        {
            "type": "line",
            "value": "Oh, ha az én bosszankodásomat mérlegre vetnék, és az én nyomorúságomat vele együtt tennék a fontba!"
        },
        {
            "type": "line",
            "value": "Bizony súlyosabb ez a tenger fövenyénél; azért balgatagok az én szavaim."
        },
        {
            "type": "line",
            "value": "Mert a Mindenható nyilai vannak én bennem, amelyeknek mérge emészti az én lelkemet, és az Istennek rettentései ostromolnak engem."
        },
        {
            "type": "line",
            "value": "Ordít-é a vadszamár a zöld füvön, avagy bőg-é az ökör az ő abrakja mellett?"
        },
        {
            "type": "line",
            "value": "Vajjon ízetlen, sótalan étket eszik-é az ember; avagy kellemes íze van-é a tojásfehérnek?"
        },
        {
            "type": "line",
            "value": "Lelkem iszonyodik érinteni is; olyanok azok nékem, mint a megromlott kenyér!"
        },
        {
            "type": "line",
            "value": "Oh, ha az én kérésem teljesülne, és az Isten megadná, amit reménylek;"
        },
        {
            "type": "line",
            "value": "És tetszenék Istennek, hogy összetörjön engem, megoldaná kezét, hogy szétvagdaljon engem!"
        },
        {
            "type": "line",
            "value": "Még akkor lenne valami vigasztalásom; újjonganék a fájdalomban, amely nem kimél, mert nem tagadtam meg a Szentnek beszédét."
        },
        {
            "type": "line",
            "value": "Micsoda az én erőm, hogy várakozzam; mi az én végem, hogy türtőztessem magam?!"
        },
        {
            "type": "line",
            "value": "Kövek ereje-é az én erőm, avagy az én testem acélból van-é?"
        },
        {
            "type": "line",
            "value": "Hát nincsen-é segítség számomra; avagy a szabadulás elfutott-é tőlem?!"
        },
        {
            "type": "line",
            "value": "A szerencsétlent barátjától részvét illeti meg, még ha elhagyja is a Mindenhatónak félelmét."
        },
        {
            "type": "line",
            "value": "Atyámfiai hűtlenül elhagytak mint a patak, amint túláradnak medrükön a patakok."
        },
        {
            "type": "line",
            "value": "Amelyek szennyesek a jégtől, amelyekben olvadt hó hömpölyög;"
        },
        {
            "type": "line",
            "value": "Mikor átmelegülnek, elapadnak, a hőség miatt fenékig száradnak."
        },
        {
            "type": "line",
            "value": "Letérnek útjokról a vándorok; felmennek a sivatagba utánok és elvesznek."
        },
        {
            "type": "line",
            "value": "Nézegetnek utánok Téma vándorai; Sébának utasai bennök reménykednek."
        },
        {
            "type": "line",
            "value": "Megszégyenlik, hogy bíztak, közel mennek és elpirulnak."
        },
        {
            "type": "line",
            "value": "Így lettetek ti most semmivé; látjátok a nyomort és féltek."
        },
        {
            "type": "line",
            "value": "Hát mondtam-é: adjatok nékem valamit, és a ti jószágotokból ajándékozzatok meg engem?"
        },
        {
            "type": "line",
            "value": "Szabadítsatok ki engem az ellenség kezéből, és a hatalmasok kezéből vegyetek ki engem?"
        },
        {
            "type": "line",
            "value": "Tanítsatok meg és én elnémulok, s amiben tévedek, értessétek meg velem."
        },
        {
            "type": "line",
            "value": "Oh, mily hathatósak az igaz beszédek! De mit ostoroz a ti ostorozásotok?"
        },
        {
            "type": "line",
            "value": "Szavak ostorozására készültök-é? Hiszen a szélnek valók a kétségbeesettnek szavai!"
        },
        {
            "type": "line",
            "value": "Még az árvának is néki esnétek, és sírt ásnátok a ti barátotoknak is?!"
        },
        {
            "type": "line",
            "value": "Most hát tessék néktek rám tekintenetek, és szemetekbe csak nem hazudom?"
        },
        {
            "type": "line",
            "value": "Kezdjétek újra kérlek, ne legyen hamisság. Kezdjétek újra, az én igazságom még mindig áll."
        },
        {
            "type": "line",
            "value": "Van-é az én nyelvemen hamisság, avagy az én ínyem nem veheti-é észre a nyomorúságot?"
        }
    ]
}
