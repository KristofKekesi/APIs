{
   "meta": {
   "type": "text",
   "name": "12. Fejezet"
   },
   "data": [
        {
            "type": "line",
            "value": "Felele erre Jób, és monda:"
        },
        {
            "type": "line",
            "value": "Bizonyára ti magatok vagytok a nép, és veletek kihal a bölcseség!"
        },
        {
            "type": "line",
            "value": "Nékem is van annyi eszem, mint néktek, és nem vagyok alábbvaló nálatok, és ki ne tudna ilyenféléket?"
        },
        {
            "type": "line",
            "value": "Kikacagják a saját barátai azt, mint engem, aki Istenhez kiált és meghallgatja őt. Kikacagják az igazat, az ártatlant!"
        },
        {
            "type": "line",
            "value": "A szerencsétlen megvetni való, gondolja, aki boldog; ez vár azokra, akiknek lábok roskadoz."
        },
        {
            "type": "line",
            "value": "A kóborlók sátrai csendesek és bátorságban vannak, akik ingerlik az Istent, és aki kezében hordja Istenét."
        },
        {
            "type": "line",
            "value": "Egyébiránt kérdezd meg csak a barmokat, majd megtanítanak, és az égnek madarait, azok megmondják néked."
        },
        {
            "type": "line",
            "value": "Avagy beszélj a földdel és az megtanít téged, a tengernek halai is elbeszélik néked."
        },
        {
            "type": "line",
            "value": "Mindezek közül melyik nem tudja, hogy az Úrnak keze cselekszi ezt?"
        },
        {
            "type": "line",
            "value": "Akinek kezében van minden élő állatnak élete, és minden egyes embernek a lelke."
        },
        {
            "type": "line",
            "value": "Nemde nem a fül próbálja-é meg a szót, és az íny kóstolja meg az ételt?"
        },
        {
            "type": "line",
            "value": "A vén emberekben van-é a bölcseség, és az értelem a hosszú életben-é?"
        },
        {
            "type": "line",
            "value": "Ő nála van a bölcseség és hatalom, övé a tanács és az értelem."
        },
        {
            "type": "line",
            "value": "Ímé, amit leront, nem épül föl az; ha valakire rázárja az ajtót, nem nyílik föl az."
        },
        {
            "type": "line",
            "value": "Ímé, ha a vizeket elfogja, kiszáradnak; ha kibocsátja őket, felforgatják a földet."
        },
        {
            "type": "line",
            "value": "Ő nála van az erő és okosság; övé az eltévelyedett és aki tévelygésre visz."
        },
        {
            "type": "line",
            "value": "A tanácsadókat fogságra viszi, és a birákat megbolondítja."
        },
        {
            "type": "line",
            "value": "A királyok bilincseit feloldja, és övet köt derekukra."
        },
        {
            "type": "line",
            "value": "A papokat fogságra viszi, és a hatalmasokat megbuktatja."
        },
        {
            "type": "line",
            "value": "Az ékesen szólótól eltávolítja a beszédet és a vénektől elveszi a tanácsot."
        },
        {
            "type": "line",
            "value": "Szégyent zúdít az előkelőkre, és a hatalmasok övét megtágítja."
        },
        {
            "type": "line",
            "value": "Feltárja a sötétségből a mélységes titkokat, és a halálnak árnyékát is világosságra hozza."
        },
        {
            "type": "line",
            "value": "Nemzeteket növel fel, azután elveszíti őket; nemzeteket terjeszt ki messzire, azután elűzi őket."
        },
        {
            "type": "line",
            "value": "Elveszi eszöket a föld népe vezetőinek, és úttalan pusztában bujdostatja őket."
        },
        {
            "type": "line",
            "value": "És világtalan setétben tapogatóznak, és tántorognak, mint a részeg."
        }
    ]
}
