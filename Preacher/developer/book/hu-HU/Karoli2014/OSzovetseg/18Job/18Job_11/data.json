{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "Felele a Naamából való Cófár, és monda:"
        },
        {
            "type": "line",
            "value": "A sok beszédre ne legyen-é felelet? Avagy a csácsogó embernek legyen-é igaza?"
        },
        {
            "type": "line",
            "value": "Fecsegéseid elnémítják az embereket, és csúfolódol is és ne legyen, aki megszégyenítsen?!"
        },
        {
            "type": "line",
            "value": "Azt mondod: Értelmes az én beszédem, tiszta vagyok a te szemeid előtt."
        },
        {
            "type": "line",
            "value": "De vajha szólalna meg maga az Isten, és nyitná meg ajkait te ellened!"
        },
        {
            "type": "line",
            "value": "És jelentené meg néked a bölcsességnek titkait, hogy kétszerte többet ér az az okoskodásnál, és tudnád meg, hogy az Isten még el is engedett néked a te bűneidből."
        },
        {
            "type": "line",
            "value": "Az Isten mélységét elérheted-é, avagy a Mindenhatónak tökéletességére eljuthatsz-é?"
        },
        {
            "type": "line",
            "value": "Magasabb az égnél: mit teszel tehát? Mélyebb az alvilágnál; hogy ismerheted meg?"
        },
        {
            "type": "line",
            "value": "Hosszabb annak mértéke a földnél, és szélesebb a tengernél."
        },
        {
            "type": "line",
            "value": "Ha megtapos, elzár és ítéletet tart: ki akadályozhatja meg?"
        },
        {
            "type": "line",
            "value": "Mert ő jól ismeri a csalárd embereket, látja az álnokságot, még ha nem figyelmez is arra!"
        },
        {
            "type": "line",
            "value": "És értelmessé teheti a bolond embert is, és emberré szülheti a vadszamár csikóját is."
        },
        {
            "type": "line",
            "value": "Ha te a te szívedet felkészítenéd, és kezedet felé terjesztenéd;"
        },
        {
            "type": "line",
            "value": "Ha a hamisságot, amely a te kezedben van, távol tartanád magadtól, és nem lakoznék a te hajlékodban gonoszság;"
        },
        {
            "type": "line",
            "value": "Akkor a te arcodat fölemelhetnéd szégyen nélkül, erős lennél és nem félnél;"
        },
        {
            "type": "line",
            "value": "Sőt a nyomorúságról is elfelejtkeznél, és mint lefutott vizekről, úgy emlékeznél arról."
        },
        {
            "type": "line",
            "value": "Ragyogóbban kelne időd a déli fénynél, és az éjféli sötétség is olyan lenne, mint a kora reggel."
        },
        {
            "type": "line",
            "value": "Akkor bíznál, mert volna reménységed; és ha széttekintenél, biztonságban aludnál."
        },
        {
            "type": "line",
            "value": "Ha lefeküdnél, senki föl nem rettentene, sőt sokan hizelegnének néked."
        },
        {
            "type": "line",
            "value": "De a gonoszok szemei elepednek, menedékök eltünik előlök, és reménységök: a lélek kilehellése!"
        }
    ]
}
