{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Eljövének pedig Dávidhoz Hebronba Izráelnek minden nemzetségei, és szólának ilyenképpen: Ímé mi a te csontodból és testedből valók vagyunk,"
        },
        {
            "type": "line",
            "value": "Mert ennekelőtte is, mikor Saul uralkodott felettünk, te vezérelted ki s be Izráelt, és az Úr azt mondotta néked: Te legelteted az én népemet, az Izráelt, és te fejedelem leszel Izráel felett."
        },
        {
            "type": "line",
            "value": "Eljövének azért Izráelnek minden vénei a királyhoz Hebronba, és frigyet tőn velek Dávid király Hebronban az Úr előtt, és királylyá kenék Dávidot Izráel felett."
        },
        {
            "type": "line",
            "value": "Harminc esztendős vala Dávid, mikor uralkodni kezde, és negyven esztendeig uralkodék."
        },
        {
            "type": "line",
            "value": "Hebronban uralkodék a Júda nemzetségén hét esztendeig és hat hónapig; és Jeruzsálemben uralkodék harminchárom esztendeig az egész Izráel és Júda nemzetségein."
        },
        {
            "type": "line",
            "value": "Felméne pedig a király és az ő népe Jeruzsálembe a Jebuzeusok ellen, kik azt a földet lakják vala, ők azonban azt mondák Dávidnak: Nem jössz ide be, hanem a sánták és vakok elűznek téged! melylyel azt jelenték: Nem jő ide be Dávid."
        },
        {
            "type": "line",
            "value": "Bevevé mindazáltal Dávid a Sion várát, és az immár a Dávid városa."
        },
        {
            "type": "line",
            "value": "Mert azt mondá Dávid ama napon: Mindenki, aki vágja a Jebuzeusokat, menjen fel a csatornához és vágja ott a sántákat és a vakokat, akiket gyűlöl a Dávid lelke. Ezért mondják: Vak és sánta ne menjen be a házba!"
        },
        {
            "type": "line",
            "value": "És lakozék Dávid abban a várban, és nevezé azt Dávid városának; és megépíté Dávid köröskörül, Millótól fogva befelé."
        },
        {
            "type": "line",
            "value": "Dávid pedig folytonosan emelkedék és növekedék, mert az Úr, a Seregeknek Istene vala ő vele."
        },
        {
            "type": "line",
            "value": "Követeket külde pedig Hirám, Tírusnak királya Dávidhoz, és cédrusfákat is, ácsmestereket és kőmíveseket, és építének házat Dávidnak."
        },
        {
            "type": "line",
            "value": "És belátta Dávid, hogy az Úr megerősítette őt az Izráel felett való királyságában, és hogy felmagasztalta az ő királyságát az ő népéért, Izráelért."
        },
        {
            "type": "line",
            "value": "Vőn pedig még magának Dávid ágyasokat, és feleségeket Jeruzsálemből, minekutána Hebronból oda ment; és lőnek még Dávidnak fiai és leányai."
        },
        {
            "type": "line",
            "value": "És ezek a nevei azoknak, akik Jeruzsálemben születtek: Sammua, Sóbáb, Nátán, Salamon,"
        },
        {
            "type": "line",
            "value": "Ibhár, Elisua, Néfeg, Jáfia,"
        },
        {
            "type": "line",
            "value": "Elisáma, Eljada és Elifélet."
        },
        {
            "type": "line",
            "value": "Mikor pedig a Filiszteusok meghallották, hogy királylyá kenték Dávidot az Izráelen; felkelének mind a Filiszteusok, hogy Dávidot megkeressék; melyet megértvén Dávid, aláméne az erősségbe."
        },
        {
            "type": "line",
            "value": "A Filiszteusok pedig elérkezének és elszéledének a Réfaim völgyében."
        },
        {
            "type": "line",
            "value": "Megkérdé azért Dávid az Urat ilyen szóval: Elmenjek-é a Filiszteusok ellen? Kezembe adod-é őket? Felele az Úr Dávidnak: Menj el, mert kétség nélkül kezedbe adom a Filiszteusokat."
        },
        {
            "type": "line",
            "value": "Elérkezék azért Dávid Baál Perázimba, és megveré ott őket Dávid, és monda: Szétszórta az Úr ellenségimet előttem, mint a víz szokott eloszlani; azért nevezé azt a helyet Baál Perázimnak."
        },
        {
            "type": "line",
            "value": "És ott hagyák az ő bálványaikat, melyeket felszedének Dávid és az ő szolgái."
        },
        {
            "type": "line",
            "value": "Azután ismét feljövének a Filiszteusok, és elszéledének a Réfaim völgyében."
        },
        {
            "type": "line",
            "value": "Megkérdé azért Dávid az Urat, ki ezt felelé: Ne menj most reájok; hanem kerülj a hátuk mögé és a szederfák ellenében támadd meg őket."
        },
        {
            "type": "line",
            "value": "És mikor a szederfák tetején indulásnak zaját fogod hallani, akkor indulj meg, mert akkor kimegy te előtted az Úr, hogy megverje a Filiszteusok táborát."
        },
        {
            "type": "line",
            "value": "És úgy cselekedék Dávid, amint megparancsolta vala néki az Úr: és vágta a Filiszteusokat Gibeától fogva, mind addig, míg Gézerbe mennél."
        }
    ]
}
