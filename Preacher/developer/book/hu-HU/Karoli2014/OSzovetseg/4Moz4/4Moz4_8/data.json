{
   "meta": {
   "type": "text",
   "name": "8. Fejezet"
   },
   "data": [
        {
            "type": "line",
            "value": "És szóla az Úr Mózesnek, mondván:"
        },
        {
            "type": "line",
            "value": "Szólj Áronnak és mondd meg néki: Mikor felrakod a mécseket, a gyertyatartó elé világítson a hét mécs."
        },
        {
            "type": "line",
            "value": "És úgy cselekedék Áron, és úgy raká fel mécseit, hogy a gyertyatartónak ellenébe tegyenek világosságot, amiképpen parancsolta vala az Úr Mózesnek."
        },
        {
            "type": "line",
            "value": "A gyertyatartó pedig ilyen alkotású: vert aranyból vala mind a szára, mind a virága; vert mű az; ama forma szerint, amelyet mutatott volt az Úr Mózesnek, úgy készíték a gyertyatartót."
        },
        {
            "type": "line",
            "value": "Szóla továbbá az Úr Mózesnek, mondván:"
        },
        {
            "type": "line",
            "value": "Vedd a lévitákat Izráel fiai közül, és tisztítsd meg őket."
        },
        {
            "type": "line",
            "value": "Így cselekedjél pedig velök, hogy megtisztítsad őket: hintsd reájok a tisztulás vizét, és az egész testöket beretválják meg, és mossák meg ruháikat, hogy tiszták legyenek."
        },
        {
            "type": "line",
            "value": "Azután vegyenek egy fiatal tulkot és hozzávaló ételáldozatul olajjal elegyített lisztlángot; egy másik fiatal tulkot pedig vegyenek bűnért való áldozatul."
        },
        {
            "type": "line",
            "value": "Akkor vidd a lévitákat a gyülekezet sátora elé, és gyűjtsd egybe Izráel fiainak egész gyülekezetét."
        },
        {
            "type": "line",
            "value": "Ezután vidd a lévitákat az Úr elé, és Izráel fiai tegyék kezeiket a lévitákra."
        },
        {
            "type": "line",
            "value": "Áron pedig lóbálja meg a lévitákat, áldozatul az Úr előtt, Izráel fiai részéről, hogy szolgáljanak az Úr szolgálatában."
        },
        {
            "type": "line",
            "value": "A léviták pedig tegyék kezeiket a tulkok fejére; azután készítsd el az egyiket bűnért való áldozatul, a másikat pedig egészen égőáldozatul az Úrnak, a lévitákért engesztelésül."
        },
        {
            "type": "line",
            "value": "És állassad a lévitákat Áron elé, és az ő fiai elé, és lóbáld meg őket áldozatul az Úrnak."
        },
        {
            "type": "line",
            "value": "És válaszd külön a lévitákat Izráel fiai közül, hogy a léviták legyenek az enyéim."
        },
        {
            "type": "line",
            "value": "És azután menjenek el a léviták a gyülekezet sátorában való szolgálatra. Így tisztítsd meg őket, és lóbáld meg őket áldozatul."
        },
        {
            "type": "line",
            "value": "Mert bizony nékem adattak ők Izráel fiai közül; mind azok helyett, akik az ő anyjok méhét megnyitják; Izráelnek elsőszülöttei helyett vettem őket magamnak."
        },
        {
            "type": "line",
            "value": "Mert enyém minden elsőszülött Izráel fiai között, emberből és baromból; a naptól fogva, hogy megöltem minden elsőszülöttet Égyiptom földén, magamnak szenteltem azokat."
        },
        {
            "type": "line",
            "value": "A lévitákat pedig minden elsőszülött helyett vettem magamnak Izráel fiai között."
        },
        {
            "type": "line",
            "value": "És odaadtam a lévitákat adományul Áronnak és az ő fiainak Izráel fiai közül, hogy Izráel fiainak tisztében járjanak a gyülekezet sátorában, és hogy engesztelést végezzenek Izráel fiaiért, és ne legyen Izráel fiai között csapás, ha a szenthelyhez közelednek Izráel fiai."
        },
        {
            "type": "line",
            "value": "Úgy cselekedék azért Mózes és Áron, és Izráel fiainak egész gyülekezete a lévitákkal; amint parancsolt vala az Úr Mózesnek a léviták felől, mindazt úgy cselekedék ő velök Izráel fiai."
        },
        {
            "type": "line",
            "value": "És megtisztíták magokat a léviták, és megmosák ruháikat, és meglóbálá őket Áron áldozatul az Úr előtt, és engesztelést szerze nékik Áron, hogy tisztákká tegye őket."
        },
        {
            "type": "line",
            "value": "Azután pedig bemenének a léviták, hogy végezzék az ő szolgálatukat a gyülekezetnek sátorában Áron előtt és az ő fiai előtt; amiképpen parancsolt vala az Úr Mózesnek a léviták felől, akképpen cselekedének velök."
        },
        {
            "type": "line",
            "value": "Szóla pedig az Úr Mózesnek, mondván:"
        },
        {
            "type": "line",
            "value": "Ez is a lévitákra tartozik: Huszonöt esztendős korától fogva és azon felül, menjen be, hogy szolgálatot teljesítsen a gyülekezet sátorának szolgálatában."
        },
        {
            "type": "line",
            "value": "Ötven esztendős korától pedig lépjen ki e szolgálatnak sorából, és ne szolgáljon többé."
        },
        {
            "type": "line",
            "value": "Hanem segítse az ő atyafiait a gyülekezet sátorában, hogy azok az ő tisztökben eljárjanak; de szolgálatot ne teljesítsen. Ekképpen cselekedjél a lévitákkal az ő szolgálatukban."
        }
    ]
}
