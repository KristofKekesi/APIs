{
   "meta": {
   "type": "text",
   "name": "9. Fejezet"
   },
   "data": [
        {
            "type": "line",
            "value": "Ne örvendezz Izráel oly vígan, mint a pogányok; mert paráználkodással elszakadtál a te Istenedtől, és szeretted a bűnbért minden búzaszérűn."
        },
        {
            "type": "line",
            "value": "Szérű és sajtó nem tartja el őket; hiányozni fog abból a must."
        },
        {
            "type": "line",
            "value": "Nem maradnak az Úr földén, hanem Égyiptomba tér vissza Efraim; Assiriában tisztátalant esznek."
        },
        {
            "type": "line",
            "value": "Nem áldoznak az Úrnak borral; és nem lesznek kedvesek előtte. Áldozataik olyanok lesznek, mint a gyásztornak kenyere; mindnyájan, akik abból esznek, megfertéztetnek, mert kenyerök csak étvágyuknak szolgál; nem jut be az Úr házába."
        },
        {
            "type": "line",
            "value": "Mit cselekesztek majd az ünnepnek napján, az Úr ünnepnapján?"
        },
        {
            "type": "line",
            "value": "Mert ímé elbujdosnak a pusztulás miatt; Égyiptom gyűjti be, Móf temeti el őket. Ezüst kincsöket a csalán örökli; tövis lesz sátoraikban."
        },
        {
            "type": "line",
            "value": "Elérkeztek a számadásnak napjai; elérkeztek a megtorlásnak napjai; megtudja majd Izráel! Bolond a próféta, őrült a léleknek embere a te vétked sokasága miatt és mert akkora a gyűlölség."
        },
        {
            "type": "line",
            "value": "Efraim szétnéz az én Istenem mellett. A prófétának minden útaira háló vettetett; gyűlölség van Istenének házában."
        },
        {
            "type": "line",
            "value": "Mélyen elfajultak, mint Gibea napjaiban; de megemlékezik álnokságaikról, és megbünteti az ő gonoszságokat."
        },
        {
            "type": "line",
            "value": "Mint szőlőfürtöket a pusztában, úgy találtam Izráelt; mint a fügefa első termésének zsengéjét, úgy néztem a ti atyáitokat; de bementek Baál-Peorhoz és a gyalázatosnak adták magokat, és útálatossá váltak, mint amit szerettek."
        },
        {
            "type": "line",
            "value": "Efraim! Elszáll dicsőségök, mint a madár! Nem lesz szülés, sem terhesség, sem fogamzás!"
        },
        {
            "type": "line",
            "value": "Mert még ha felnevelnék is fiaikat, mégis gyermektelenekké teszem őket; sőt még nékik is jaj, ha elfordulok tőlök."
        },
        {
            "type": "line",
            "value": "Efraim, amint néztem, mint Tírus van plántálva a mezőben; de Efraimnak mégis az öldöklőhöz kell kihoznia az ő fiait."
        },
        {
            "type": "line",
            "value": "Adj nékik oh Uram! Mit adj? Adj nékik meddő méhet és kiszáradt emlőket."
        },
        {
            "type": "line",
            "value": "Minden gonoszságuk Gilgálban van, mert ott gyűlöltem meg őket. Cselekedeteik gonoszsága miatt kiűzöm őket házamból; nem szeretem őket többé; fejedelmeik mindnyájan pártütők."
        },
        {
            "type": "line",
            "value": "Meg van verve Efraim, gyökerök elszáradt! Nem teremnek gyümölcsöt. Még ha nemzenének is, megölöm méhöknek szerelmes magzatit."
        },
        {
            "type": "line",
            "value": "Elveti őket az én Istenem, mert nem hallgattak reá, és bujdosókká lesznek a pogányok között."
        }
    ]
}
