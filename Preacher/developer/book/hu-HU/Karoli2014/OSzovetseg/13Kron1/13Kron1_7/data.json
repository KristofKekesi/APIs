{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Izsakhár fiai: Thóla, Pua, Jásub és Simron, négyen."
        },
        {
            "type": "line",
            "value": "Thóla fiai pedig: Uzzi, Réfája, Jériel, Jakhmai, Jibsám és Sámuel, kik fejedelmek valának az ő atyjaiknak családjaiban. A Thóla fiai erős hadakozók voltak nemzetségökben, kiknek száma Dávid király idejében huszonkétezerhatszáz vala."
        },
        {
            "type": "line",
            "value": "Uzzi fiai: Izráhja; és az Izráhja fiai: Mikáel, Obádia, Joel, Issia, öten, akik mind főemberek valának."
        },
        {
            "type": "line",
            "value": "És közöttük nemzetségeik és családjaik szerint harminchatezer hadakozó férfi volt, mert sok feleségök volt és sok fiuk is."
        },
        {
            "type": "line",
            "value": "Ezeknek testvéreik is, Izsakhárnak egész nemzetsége szerint erős hadakozó férfiak valának, nyolcvanhétezeren szám szerint mindenestől."
        },
        {
            "type": "line",
            "value": "Benjámin fiai: Bela, Béker és Jediáel, hárman."
        },
        {
            "type": "line",
            "value": "Bela fiai: Esbon, Uzzi, Uzziel, Jérimót és Hiri, öt főember az ő nemzetségökben, erős hadakozó férfiak, akik megszámláltatván, huszonkétezerharmincnégyen valának."
        },
        {
            "type": "line",
            "value": "Béker fiai: Zémira, Joás, Eliézer, Eljoénai, Omri, Jeremót, Abija, Anatót és Alémet; ezek mindnyájan Béker fiai."
        },
        {
            "type": "line",
            "value": "Azok megszámláltatván nemzetségeik szerint, családjuk fejei és az erős hadakozó férfiak húszezerkétszázan valának."
        },
        {
            "type": "line",
            "value": "Továbbá Jédiáel fia: Bilhán; Bilhán fiai: Jéus, Benjámin, Éhud, Kénaána, Zetán, Társis és Ahisahár."
        },
        {
            "type": "line",
            "value": "Ezek mind Jédiáel fiai, családfők, erős hadakozó férfiak, akik tizenhétezerkétszázan mehetnek vala ki a viadalra."
        },
        {
            "type": "line",
            "value": "Ir fiai: Suppim és Khuppim; Húsim Ahernek fia."
        },
        {
            "type": "line",
            "value": "Nafthali fiai: Jakhciel, Gúni, Jécer, Sallum, a Bilha fiai."
        },
        {
            "type": "line",
            "value": "Manasse fiai: Aszriel, kit szüle az ő felesége. Az ő ágyastársa pedig, a Siriabeli asszony szülé Mákirt, a Gileád atyját."
        },
        {
            "type": "line",
            "value": "Mákir pedig vevé feleségül Khuppimnak és Suppimnak hugát, kinek neve Maáka. A másiknak neve Célofhád. Célofhádnak leányai voltak."
        },
        {
            "type": "line",
            "value": "Maáka, a Mákir felesége szüle fiat, akit neveze Péresnek; annak pedig öcscsét Séresnek. Ennek fiai: Ulám és Rékem."
        },
        {
            "type": "line",
            "value": "Ulám fia: Bédán. Ezek a Gileád fiai, ki Mákir fia volt, ki Manasse fia volt."
        },
        {
            "type": "line",
            "value": "Az ő huga, Moléket pedig szülé Ishodot, Abiézert és Makhlát."
        },
        {
            "type": "line",
            "value": "Semidának fiai voltak: Ahián, Sekem, Likhi és Aniám."
        },
        {
            "type": "line",
            "value": "Efraim fiai pedig: Sútelákh, kinek fia Béred, ennek fia Táhát, ennek fia Elhada, ennek fia Táhát."
        },
        {
            "type": "line",
            "value": "Ennek fia Zábád, ennek fia Sútelákh, Ezer és Elhád. És megölék ezeket a Gáthbeliek, a földnek lakosai; mert alámentek vala, hogy barmaikat elhajtsák."
        },
        {
            "type": "line",
            "value": "Efraim azért, az ő atyjok sokáig siratá őket, akihez elmennek vala az ő atyjafiai, és őt vigasztalják vala."
        },
        {
            "type": "line",
            "value": "Beméne azért az ő feleségéhez, ki fogada méhében, és szüle fiat, és nevezé Bériának, mivelhogy szerencsétlenség történt az ő házában."
        },
        {
            "type": "line",
            "value": "Leánya pedig Seéra vala, aki alsó és felső Bethoront és Uzen-Seérát építé."
        },
        {
            "type": "line",
            "value": "Réfah is az ő fia és Resef; ennek fia Théla, ennek fia Táhán."
        },
        {
            "type": "line",
            "value": "Ennek fia Laadán, ennek fia Ammihud, ennek fia Elisáma."
        },
        {
            "type": "line",
            "value": "Ennek fia Nún, ennek fia Józsué."
        },
        {
            "type": "line",
            "value": "Ezeknek birtokuk és lakóhelyük vala: Béthel és annak mezővárosai; napkeletre Naarán, napenyészetre Gézer és ennek mezővárosai, Sikem és ennek mezővárosai, szinte Gázáig és az ehhez tartozó mezővárosokig;"
        },
        {
            "type": "line",
            "value": "És a Manasse fiai mellett: Béth-Seán és ennek mezővárosai, Thaanák és ennek mezővárosai, Megiddó és ennek mezővárosai, Dór és ennek mezővárosai. Ezekben laktak az Izráel fiának, Józsefnek fiai."
        },
        {
            "type": "line",
            "value": "Áser fiai: Jimnah, Jisvah, Jisvi, Beriha és Szerakh, az ő hugok."
        },
        {
            "type": "line",
            "value": "Beriha fiai: Khéber és Malkhiel, aki Birzávit atyja volt."
        },
        {
            "type": "line",
            "value": "Khéber pedig nemzé Jaflétet, Sómert, Hótámot és Suát, az ő hugokat."
        },
        {
            "type": "line",
            "value": "Jaflét fiai: Pásák, Bimhál, Asvát; ezek Jaflét fiai."
        },
        {
            "type": "line",
            "value": "Sómer fiai: Ahi és Róhega, Jehubba és Arám."
        },
        {
            "type": "line",
            "value": "Testvérének, Hélemnek fia vala: Sófákh, Jimna, Séles és Amál."
        },
        {
            "type": "line",
            "value": "Sófákh fiai: Suákh, Harnéfer, Suál, Béri és Imra."
        },
        {
            "type": "line",
            "value": "Béser, Hód, Samma, Silsa, Itrán és Beéra."
        },
        {
            "type": "line",
            "value": "Jéter fiai: Jéfunné, Pispa és Ara."
        },
        {
            "type": "line",
            "value": "Ulla fiai: Ara, Hanniel és Risja."
        },
        {
            "type": "line",
            "value": "Ezek mind Áser fiai, családfők, válogatott harcosok, a fejedelmek fejei; és megszámláltatván az ő nemzetségök rendje szerint, huszonhatezer harcra képes férfi volt."
        }
    ]
}
