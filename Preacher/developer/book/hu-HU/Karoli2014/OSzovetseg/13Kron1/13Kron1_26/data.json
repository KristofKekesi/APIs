{
   "meta": {
   "type": "text",
   "name": "26. Fejezet"
   },
   "data": [
        {
            "type": "line",
            "value": "Az ajtónállók rendje ez: A Kóriták közül Meselémiás, a Kóré fia, aki az Asáf fiai közül való volt."
        },
        {
            "type": "line",
            "value": "A Meselémiás fiai közül elsőszülött Zekária, Jédiáel második, Zebádia harmadik és Játniel negyedik,"
        },
        {
            "type": "line",
            "value": "Elám ötödik, Jóhanán hatodik, Eljehoénai hetedik."
        },
        {
            "type": "line",
            "value": "Obed-Edom fiai közül: Semája elsőszülött, Józabád második, Jóah harmadik, Sákár negyedik, Nétanéel ötödik,"
        },
        {
            "type": "line",
            "value": "Ammiel hatodik, Issakhár hetedik, Pehullétai nyolcadik, mert az Isten megáldotta vala őt."
        },
        {
            "type": "line",
            "value": "Az ő fiának, Semájának is születtek fiai, akik családjukban uralkodtak, mert erős vitézek valának."
        },
        {
            "type": "line",
            "value": "Semája fiai: Othni, Refáel, Obed, Elzabád, kinek testvérei igen erős férfiak valának, Elihu és Sémákiás."
        },
        {
            "type": "line",
            "value": "Ezek mindnyájan Obed-Edom fiai közül valók; mind ő magok, mind fiaik és testvéreik derék férfiak valának, erősek a szolgálatra; hatvanketten Obed-Edomtól valók."
        },
        {
            "type": "line",
            "value": "Meselémiásnak is fiai és testvérei tizennyolcan erős férfiak valának."
        },
        {
            "type": "line",
            "value": "Hósának is, a Mérári fiai közül, valának fiai, kik között Simri volt a fő, nem mintha elsőszülött volna, hanem mivel az ő atyja őt akará választani főnek;"
        },
        {
            "type": "line",
            "value": "Hilkiás a második, Tebáliás a harmadik, Zekária negyedik; mindnyájan a Hósa fiai és testvérei, tizenhárman."
        },
        {
            "type": "line",
            "value": "Ezek között osztaték el az ajtónállás tiszte a főemberek által, hogy az ő atyjokfiaival együtt vigyáznának és szolgálnának az Úr házában."
        },
        {
            "type": "line",
            "value": "És sorsot vetének kicsiny és nagy egyaránt az ő családjaik szerint mindenik kapura."
        },
        {
            "type": "line",
            "value": "És esék a napkelet felé való kapunak őrizete sors szerint Selémiásra; Zekáriára pedig, az ő fiára, aki bölcs tanácsadó vala, mikor sorsot vetének, esék az északi kapu sors szerint."
        },
        {
            "type": "line",
            "value": "Obed-Edomnak a déli kapu; az ő fiainak pedig a kincstartó ház."
        },
        {
            "type": "line",
            "value": "Suppimnak és Hósának a napnyugotra való kapu, a Salléketh kapuval együtt a felmenő töltésen, egyik őrizőhely szemben a másikkal."
        },
        {
            "type": "line",
            "value": "Napkelet felé vala hat Lévita; észak felé minden napra négy; délre is minden napra négy; a kincstartó háznál kettő-kettő."
        },
        {
            "type": "line",
            "value": "A külső részen napnyugat felé: négy a felmenő töltésen, kettő a külső rész felé."
        },
        {
            "type": "line",
            "value": "Ezek az ajtónállók csoportjai a Kóriták és Méráriták közül."
        },
        {
            "type": "line",
            "value": "A Léviták közül: Ahija volt az Isten háza kincsének, és az Istennek szentelt kincsnek főgondviselője."
        },
        {
            "type": "line",
            "value": "A Lahdán fiai, Gersoniták fiai Lahdántól; a Lahdán családfői, Gersonita Jéhiéli."
        },
        {
            "type": "line",
            "value": "Jéhiéli fiai: Zétám és Joel az ő testvére, akik az Úr háza kincseinek valának gondviselői."
        },
        {
            "type": "line",
            "value": "Az Amrám, Ishár, Hebron és Aziel nemzetségéből valók is."
        },
        {
            "type": "line",
            "value": "Sébuel pedig Gersonnak, a Mózes fiának fia a kincs főgondviselője volt."
        },
        {
            "type": "line",
            "value": "Az ő atyjafiai pedig, Eliézertől valók, ezek: Rehábiás az ő fia, kinek fia Jésáia, kinek fia Jórám, kinek fia Zikri, kinek fia Selómit."
        },
        {
            "type": "line",
            "value": "Ez a Selómit és az ő testvérei valának gondviselői minden megszentelt kincsnek, amelyet Dávid király, a nemzetségek fejedelmei, az ezredesek, századosok és a hadakozó nép fejedelmei szenteltek vala Istennek,"
        },
        {
            "type": "line",
            "value": "Amelyet a hadban való zsákmányból szenteltek vala az Úr házának építésére,"
        },
        {
            "type": "line",
            "value": "És amit csak szentelt Sámuel próféta, és Saul, a Kis fia, és Abner, a Nér fia, és Joáb, a Séruja fia; és bárki szentelt is valamit Istennek: mind Selómitnak és az ő testvéreinek gondviselése alatt volt."
        },
        {
            "type": "line",
            "value": "Az Isháriták közül Kenániás és az ő fiai Izráel külső dolgaival bízattak meg, mint tiszttartók és birák."
        },
        {
            "type": "line",
            "value": "A Hebroniták közül Hasábiás és testvérei igen erős férfiak, ezeren és hétszázan valának, akik Izráel népe között, a Jordán vizén túl napenyészetre, gondviselők voltak az Úr minden dolgában és a király szolgálatjában."
        },
        {
            "type": "line",
            "value": "A Hebroniták között Jerija vala a fő (a Hebroniták nemzetségeik és családjaik szerint megkerestetének a Dávid királyságának negyvenedik esztendejében és találtak bátor férfiakat Gileád-Jaézerben)."
        },
        {
            "type": "line",
            "value": "És az ő atyjafiai, erős férfiak, kétezerhétszázan valának, családfők; akiket Dávid király gondviselőkké tett a Rubenitákon és Gáditákon és Manasse félnemzetségén, mind az Istennek, mind a királynak minden dolgaiban."
        }
    ]
}
