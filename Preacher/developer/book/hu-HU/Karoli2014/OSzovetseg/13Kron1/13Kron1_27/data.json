{
   "meta": {
   "type": "text",
   "name": "27. Fejezet"
   },
   "data": [
        {
            "type": "line",
            "value": "Ezek az Izráel fiai szám szerint, családfők, ezredesek, századosok és előljáróik azoknak, akik a király szolgálatában állottak a seregek minden dolgaiban, akik be- és kimennek hónapról-hónapra az egész esztendőn át; a seregek egyenként huszonnégyezer emberből állának."
        },
        {
            "type": "line",
            "value": "Az első csapatnak vezére az első hónapban Jasobeám, a Zabdiel fia vala, mely csapat huszonnégyezerből állott;"
        },
        {
            "type": "line",
            "value": "Ő a Péres fiai közül való volt és vezére az első hónapra rendelt sereg minden előljárójának."
        },
        {
            "type": "line",
            "value": "A második csapatnak vezére a második hónapban Dódai Ahohites vala és az ő csapatja; és Miklót az előljáró. Az ő csapatja is huszonnégyezerből állott."
        },
        {
            "type": "line",
            "value": "A harmadik seregnek a harmadik hónapban Benája volt a vezére, aki Jójada főpapnak volt a fia; az ő csapatja is huszonnégyezerből állott."
        },
        {
            "type": "line",
            "value": "Ez a Benája hős volt a harminc között, sőt a harminc felett való volt. Csapatjának előljárója az ő fia, Ammizabád vala."
        },
        {
            "type": "line",
            "value": "A negyediknek vezére a negyedik hónapban Asáel vala, a Joáb testvére és utána az ő fia, Zebádia. Az ő csapatja is huszonnégyezerből állott."
        },
        {
            "type": "line",
            "value": "Az ötödiknek vezére az ötödik hónapban Jizráhites Samhut vala. Az ő csapatja is huszonnégyezerből állott."
        },
        {
            "type": "line",
            "value": "A hatodiknak vezére a hatodik hónapban a Tékoabeli Ira volt, az Ikkés fia. Az ő csapatja is huszonnégyezerből állott."
        },
        {
            "type": "line",
            "value": "A hetediknek vezére a hetedik hónapban a Pélonbeli Héles vala, az Efraim fiai közül. Az ő csapatja is huszonnégyezerből állott."
        },
        {
            "type": "line",
            "value": "A nyolcadiknak vezére a nyolcadik hónapban a Husátbeli Sibbékai vala, a Zárhiták közül. Az ő csapatja is huszonnégyezerből állott."
        },
        {
            "type": "line",
            "value": "A kilencediknek vezére a kilencedik hónapban az Anatótbeli Abiézer vala, a Benjáminiták közül. Az ő csapatja is huszonnégyezerből állott."
        },
        {
            "type": "line",
            "value": "A tizediknek vezére a tizedik hónapban a Nétófátbeli Maharai vala, a Zárhiták közül. Az ő csapatja is huszonnégyezerből állott."
        },
        {
            "type": "line",
            "value": "A tizenegyediknek vezére a tizenegyedik hónapban a Pirathonbeli Benája vala, az Efraimiták közül. Az ő csapatja is huszonnégyezerből állott."
        },
        {
            "type": "line",
            "value": "A tizenkettediknek vezére a tizenkettedik hónapban a Nétófátbeli Héldai vala, Othniel nemzetségéből való. Az ő csapatja is huszonnégyezerből állott."
        },
        {
            "type": "line",
            "value": "Izráel nemzetségei között, a Rubeniták előljárója Eliézer, a Zikri fia; a Simeonitáké Sefátiás, a Maaka fia."
        },
        {
            "type": "line",
            "value": "Lévinek Hasábia, a Kémuel fia; Áronnak Sádók;"
        },
        {
            "type": "line",
            "value": "Júdának Elihu, a Dávid atyjafiai közül; Izsakhárnak Omri, a Mikáel fia;"
        },
        {
            "type": "line",
            "value": "Zebulonnak Ismája, az Obádiás fia; Nafthalinak Jérimót, Azriel fia;"
        },
        {
            "type": "line",
            "value": "Efraim fiainak Hósea, az Azáziás fia; a Manasse félnemzetségének Jóel, a Pedája fia;"
        },
        {
            "type": "line",
            "value": "Manasse Gileád földén való félnemzetségének Iddó, a Zekáriás fia; Benjáminnak Jaasiel, az Abner fia;"
        },
        {
            "type": "line",
            "value": "Dánnak Azaréel, a Jérohám fia. Ezek valának az Izráel nemzetségeinek fejedelmei."
        },
        {
            "type": "line",
            "value": "Nem számláltatá meg pedig Dávid azokat, akik húsz esztendőn alól valának; mert az Úr megigérte, hogy megsokasítja Izráelt, mint az égnek csillagait."
        },
        {
            "type": "line",
            "value": "Joáb, a Séruja fia megkezdé a számlálást, de véghez nem vivé, mivelhogy e miatt Istennek haragja támadt Izráel ellen. Ez okból a szám nem vétetett fel a Dávid király krónikájának száma közé."
        },
        {
            "type": "line",
            "value": "A király kincsének gondviselője vala Azmávet, az Adiel fia; a mezőkön, a városokban, a falvakban, a várakban való kincseknek pedig Jónatán, az Uzziás fia volt a gondviselője;"
        },
        {
            "type": "line",
            "value": "A föld művelésére rendelt mezei munkások felett volt Ezri, a Kélub fia."
        },
        {
            "type": "line",
            "value": "A szőlőmívesek felett volt a Rámátbeli Simei, és a szőlőkben levő boros tárházak felett a Sifmitbeli Zabdi;"
        },
        {
            "type": "line",
            "value": "Az olajfák és a mezőn való fügefák mívesei felett a Gideritbeli Baálhanán; az olajos tárházak felett Joás;"
        },
        {
            "type": "line",
            "value": "A Sáron mezején legelő barmok felett a Sáronbeli Sitrai; a völgyekben legelő barmok felett pedig Sáfát, az Adlai fia."
        },
        {
            "type": "line",
            "value": "A tevék felett az Ismáel nemzetéből való Obil; a szamarak felett a Méronótbeli Jehdéja;"
        },
        {
            "type": "line",
            "value": "A juhok felett a Hágárénus Jaziz. Mindnyájan ezek valának a Dávid király jószágainak gondviselői."
        },
        {
            "type": "line",
            "value": "Jónatán, a Dávid nagybátyja főtanácsos vala, aki értelmes és írástudó ember volt. Jéhiel, a Hakhmóni fia pedig a király fiaival vala."
        },
        {
            "type": "line",
            "value": "Akhitófel is a királynak tanácsosa volt. Arkites Khúsai pedig a király barátja."
        },
        {
            "type": "line",
            "value": "Akhitófel után volt Jójada, a Benája fia, és Abjátár; a király hadának fővezére pedig Joáb."
        }
    ]
}
