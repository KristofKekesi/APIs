{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Jobb a jó hír a drága kenetnél; és a halálnak napja jobb az ő születésének napjánál."
        },
        {
            "type": "line",
            "value": "Jobb a siralmas házhoz menni, hogynem a lakodalomnak házához menni; mivelhogy minden embernek ez a vége, és az élő ember megemlékezik arról."
        },
        {
            "type": "line",
            "value": "Jobb a szomorúság a nevetésnél; mert az orcának szomorúsága által jobbá lesz a szív."
        },
        {
            "type": "line",
            "value": "A bölcseknek elméje a siralmas házban van, a bolondoknak pedig elméje a vígasságnak házában."
        },
        {
            "type": "line",
            "value": "Jobb a bölcsnek dorgálását hallani, hogynem valaki hallja a bolondoknak éneklését."
        },
        {
            "type": "line",
            "value": "Mert olyan a bolondnak nevetése, mint a tövisnek ropogása a fazék alatt; ez is hiábavalóság!"
        },
        {
            "type": "line",
            "value": "Mert a zsarolás megbolondítja a bölcs embert is, és az elmét elveszti az ajándék."
        },
        {
            "type": "line",
            "value": "Jobb akármi dolognak vége annak kezdetinél; jobb a tűrő, hogynem a kevély."
        },
        {
            "type": "line",
            "value": "Ne légy hirtelen a lelkedben a haragra; mert a harag a bolondok kebelében nyugszik."
        },
        {
            "type": "line",
            "value": "Ne mondd ezt: mi az oka, hogy a régi napok jobbak voltak ezeknél? mert nem bölcseségből származik az ilyen kérdés."
        },
        {
            "type": "line",
            "value": "Jó a bölcseség az örökséggel, és előmenetelökre van az embereknek, akik a napot látják."
        },
        {
            "type": "line",
            "value": "Mert a bölcseségnek árnyéka alatt, és a gazdagságnak árnyéka alatt egyformán nyugszik az ember! de a tudomány hasznosb, mivelhogy a bölcseség életet ád az ő urainak."
        },
        {
            "type": "line",
            "value": "Tekintsd meg az Istennek cselekedetit; mert kicsoda teheti egyenessé, amit ő görbévé tett?"
        },
        {
            "type": "line",
            "value": "A jó szerencsének idején élj a jóval; a gonosz szerencsének idején pedig jusson eszedbe, hogy ezt is, épen úgy, mint azt, Isten szerzette, avégre, hogy az ember semmit abból eszébe ne vegyen, ami reá következik."
        },
        {
            "type": "line",
            "value": "Mindent láttam az én hiábavalóságomnak napjain: van oly igaz, aki az ő igazságában elvész; és van gonosz ember, aki az ő életének napjait meghosszabbítja az ő gonoszságában."
        },
        {
            "type": "line",
            "value": "Ne légy felettébb igaz, és felettébb ne bölcselkedjél; miért keresnél magadnak veszedelmet?"
        },
        {
            "type": "line",
            "value": "Ne légy felettébb gonosz, és ne légy balgatag; miért halnál meg időd előtt?"
        },
        {
            "type": "line",
            "value": "Jobb, hogy ezt megfogd, és amattól is a te kezedet meg ne vond; mert aki az Istent féli, mind ezektől megszabadul!"
        },
        {
            "type": "line",
            "value": "A bölcseség megerősíti a bölcset inkább, mint tíz hatalmas, akik a városban vannak."
        },
        {
            "type": "line",
            "value": "Mert nincs egy igaz ember is a földön, aki jót cselekednék és nem vétkeznék."
        },
        {
            "type": "line",
            "value": "Ne figyelmezz minden beszédre, melyet mondanak, hogy meg ne halld szolgádat, hogy átkoz téged."
        },
        {
            "type": "line",
            "value": "Mert sok esetben tudja a te lelked is, hogy te is gonoszt mondottál egyebeknek."
        },
        {
            "type": "line",
            "value": "Mind ezeket megpróbáltam az én bölcseségem által. Mikor azt gondolám, hogy bölcs vagyok, én tőlem a bölcseség távol vala."
        },
        {
            "type": "line",
            "value": "Felette igen messze van, ami van, és felette mélységes; kicsoda tudhatja meg azt?"
        },
        {
            "type": "line",
            "value": "Fordítám én magamat és az én szívemet a bölcseségnek és az okoskodásnak tudására, kutatására és keresésére; azonképpen hogy megtudjam a bolondságnak gonoszságát, és a tévelygésnek balgatagságát."
        },
        {
            "type": "line",
            "value": "És találtam egy dolgot, mely keservesb a halálnál; tudniillik az olyan asszonyt, akinek a szíve olyan, mint a tőr és a háló, kezei pedig olyanok, mint a kötelek. Aki Isten előtt kedves, megszabadul attól; a bűnös pedig megfogattatik attól."
        },
        {
            "type": "line",
            "value": "Lásd, ezt találtam, azt mondja a prédikátor; mikor gyakorta nagy szorgalmassággal keresém a megfejtést,"
        },
        {
            "type": "line",
            "value": "Amit az én lelkem folyton keresett, és nem találtam. Ezer közül egy embert találtam; de asszonyt mind ezekben nem találtam."
        },
        {
            "type": "line",
            "value": "Hanem lásd, ezt találtam, hogy az Isten teremtette az embert igaznak; ők pedig kerestek sok kigondolást."
        }
    ]
}
