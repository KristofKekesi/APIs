{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Azon éjjel kerülte az álom a királyt, és megparancsolá, hogy hozzák elő a történetek emlékkönyvét, és ezek olvastattak a király előtt."
        },
        {
            "type": "line",
            "value": "És írva találák, amint Márdokeus feljelenté Bigtánát és Térest, a király két udvarmesterét, a küszöb őrzőit, akik azon voltak, hogy rávetik kezöket Ahasvérus királyra."
        },
        {
            "type": "line",
            "value": "És monda a király: Micsoda tisztességet és méltóságot adtak azért Márdokeusnak? És felelének a király apródjai, az ő szolgái: Semmit sem juttattak néki azért."
        },
        {
            "type": "line",
            "value": "Akkor monda a király: Ki van az udvarban? (Mert Hámán jöve a királyi ház külső udvarába, hogy megmondja a királynak, hogy akasztassa fel Márdokeust a fára, amelyet készittetett néki.)"
        },
        {
            "type": "line",
            "value": "És felelének néki a király apródjai: Ímé Hámán áll az udvarban. És mondja a király: Jőjjön be!"
        },
        {
            "type": "line",
            "value": "És beméne Hámán, és monda néki a király: Mit kell cselekedni azzal a férfiúval, akinek a király tisztességet kiván? (Hámán pedig gondolá az ő szívében: Kinek akarna a király nagyobb tisztességet tenni, mint én nékem?)"
        },
        {
            "type": "line",
            "value": "És monda Hámán a királynak: A férfiúnak, akinek a király tisztességet kiván,"
        },
        {
            "type": "line",
            "value": "Hozzanak királyi ruhát, amelyben a király jár, és lovat, amelyen a király szokott ülni és amelynek fejére királyi koronát szoktak tenni."
        },
        {
            "type": "line",
            "value": "És adják azt a ruhát és lovat a király egyik legelső fejedelmének a kezébe, és öltöztessék fel azt a férfiút, akinek a király tisztességet kiván, és hordozzák őt a lovon a város utcáin, és kiáltsák előtte: Így cselekesznek a férfiúval, akinek a király tisztességet kiván."
        },
        {
            "type": "line",
            "value": "Akkor monda a király Hámánnak: Siess, hozd elő azt a ruhát és azt a lovat, amint mondád, és cselekedjél úgy a zsidó Márdokeussal, aki a király kapujában ül, és semmit el ne hagyj mindabból, amit szóltál."
        },
        {
            "type": "line",
            "value": "Előhozá azért Hámán a ruhát és a lovat, és felöltözteté Márdokeust, és lovon hordozá őt a város utcáján, és kiáltá előtte: Így cselekesznek a férfiúval, akinek a király tisztességet kiván."
        },
        {
            "type": "line",
            "value": "És Márdokeus megtére a király kapujához. Hámán pedig siete házába, búsulva és fejét betakarva."
        },
        {
            "type": "line",
            "value": "És elbeszélé Hámán Zéresnek, az ő feleségének és minden barátjának mindazt, ami vele történt. És mondának néki az ő bölcsei és Zéres, az ő felesége: Ha Márdokeus, aki előtt kezdtél hanyatlani, a zsidók magvából való: nem bírsz vele, hanem bizony elesel előtte."
        },
        {
            "type": "line",
            "value": "És amíg így beszélének vele, eljövének a király udvarmesterei, és siettek Hámánt a lakomára vinni, amelyet készített vala Eszter."
        }
    ]
}
