{
   "meta": {
   "type": "text",
   "name": "94. Fejezet"
   },
   "data": [
        {
            "type": "line",
            "value": "Uram, bosszúállásnak Istene! Bosszúállásnak Istene, jelenj meg!"
        },
        {
            "type": "line",
            "value": "Emelkedjél fel te, földnek birája, fizess meg a kevélyeknek!"
        },
        {
            "type": "line",
            "value": "A hitetlenek, Uram, meddig még, meddig örvendeznek még a hitetlenek?"
        },
        {
            "type": "line",
            "value": "Piszkolódnak, keményen szólnak; kérkednek mindnyájan a hamisság cselekedői."
        },
        {
            "type": "line",
            "value": "A te népedet Uram tapossák, és nyomorgatják a te örökségedet."
        },
        {
            "type": "line",
            "value": "Az özvegyet és jövevényt megölik, az árvákat is fojtogatják."
        },
        {
            "type": "line",
            "value": "És ezt mondják: Nem látja az Úr, és nem veszi észre a Jákób Istene!"
        },
        {
            "type": "line",
            "value": "Eszméljetek ti bolondok a nép között! És ti balgatagok, mikor tértek eszetekre?"
        },
        {
            "type": "line",
            "value": "Aki a fület plántálta, avagy nem hall-é? És aki a szemet formálta, avagy nem lát-é?"
        },
        {
            "type": "line",
            "value": "Aki megfeddi a népeket, avagy nem fenyít-é meg? Ő, aki az embert tudományra tanítja:"
        },
        {
            "type": "line",
            "value": "Az Úr tudja az embernek gondolatjait, hogy azok hiábavalók."
        },
        {
            "type": "line",
            "value": "Boldog ember az, akit te megfeddesz Uram, és akit megtanítasz a te törvényedre;"
        },
        {
            "type": "line",
            "value": "Hogy nyugalmat adj annak a veszedelem napján, míg megásták a vermet a hitetlennek!"
        },
        {
            "type": "line",
            "value": "Bizony nem veti el az Úr az ő népét, és el nem hagyja az ő örökségét!"
        },
        {
            "type": "line",
            "value": "Mert igazságra fordul vissza az ítélet, és utána mennek mind az igazszívűek."
        },
        {
            "type": "line",
            "value": "Kicsoda támad fel én mellettem a gonoszok ellen? Kicsoda áll mellém a hamisság cselekedők ellen?"
        },
        {
            "type": "line",
            "value": "Ha az Úr nem lett volna segítségül nékem: már-már ott lakoznék lelkem a csendességben."
        },
        {
            "type": "line",
            "value": "Mikor azt mondtam: Az én lábam eliszamodott: a te kegyelmed, Uram, megtámogatott engem."
        },
        {
            "type": "line",
            "value": "Mikor megsokasodtak bennem az én aggódásaim: a te vígasztalásaid megvidámították az én lelkemet."
        },
        {
            "type": "line",
            "value": "Van-é köze te hozzád a hamisság székének, amely nyomorúságot szerez törvény színe alatt?"
        },
        {
            "type": "line",
            "value": "Egybegyülekeznek az igaznak lelke ellen, és elkárhoztatják az ártatlannak vérét."
        },
        {
            "type": "line",
            "value": "De kőváram lőn én nékem az Úr, és az én Istenem az én oltalmamnak kősziklája;"
        },
        {
            "type": "line",
            "value": "És visszafordítja reájok az ő álnokságukat, és az ő gonoszságukkal veszti el őket; elveszti őket az Úr, a mi Istenünk."
        }
    ]
}
