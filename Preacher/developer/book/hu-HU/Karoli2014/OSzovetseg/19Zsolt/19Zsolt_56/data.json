{
   "meta": {
   "type": "text",
   "name": "56. Fejezet"
   },
   "data": [
        {
            "type": "line",
            "value": "Az éneklőmesternek a Jónathelem rehokimra; Dávidnak miktámja; mikor megragadták őt a filiszteusok Gáthban."
        },
        {
            "type": "line",
            "value": "Könyörülj rajtam Istenem, mert halandó tátog ellenem és mindennap hadakozván, nyomorgat engem!"
        },
        {
            "type": "line",
            "value": "Ellenségeim minden napon tátognak reám: bizony sokan hadakoznak ellenem, oh magasságos Isten!"
        },
        {
            "type": "line",
            "value": "Mikor félnem kellene is, én bízom te benned."
        },
        {
            "type": "line",
            "value": "Isten által dicsekedem az ő igéjével; az Istenben bizom, nem félek; ember mit árthatna nékem?"
        },
        {
            "type": "line",
            "value": "Minden nap elforgatják beszédeimet; minden gondolatjok ellenem van, ártalomra."
        },
        {
            "type": "line",
            "value": "Egybegyűlnek, elrejtőznek, sarkaimat lesik, mert kivánják az én lelkemet."
        },
        {
            "type": "line",
            "value": "Gonoszsággal menekedhetnének? Haraggal rontsd meg, oh Isten, a népeket!"
        },
        {
            "type": "line",
            "value": "Bujdosásomnak számát jól tudod: szedd tömlődbe könnyeimet! Avagy nem tudod-é azoknak számát?"
        },
        {
            "type": "line",
            "value": "Meghátrálnak majd ellenségeim, mikor kiáltok; így tudom meg, hogy velem van az Isten."
        },
        {
            "type": "line",
            "value": "Dicsérem Istent, az ő ígéretéért, dicsérem az Urat az ő igéretéért."
        },
        {
            "type": "line",
            "value": "Istenben bízom, nem félek; ember mit árthatna nékem?"
        },
        {
            "type": "line",
            "value": "Tartozom, oh Isten, az én néked tett fogadásaimmal; megadom néked a hálaáldozatokat;"
        },
        {
            "type": "line",
            "value": "Mert megszabadítottad lelkemet a haláltól, bizony az én lábaimat az eleséstől; hogy járjak Isten előtt az életnek világosságában."
        }
    ]
}
