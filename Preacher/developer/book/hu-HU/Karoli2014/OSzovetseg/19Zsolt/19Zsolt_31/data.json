{
   "meta": {
   "type": "text",
   "name": "31. Fejezet"
   },
   "data": [
        {
            "type": "line",
            "value": "Az éneklőmesternek, Dávid zsoltára."
        },
        {
            "type": "line",
            "value": "Te benned bíztam, Uram! Ne szégyenüljek meg soha; igazságoddal szabadíts meg engem."
        },
        {
            "type": "line",
            "value": "Hajtsd hozzám füledet, hamar szabadíts meg; légy nékem erős kőszálam, erődített házam, hogy megtarts engem."
        },
        {
            "type": "line",
            "value": "Mert kősziklám és védőváram vagy te; vezess hát engem a te nevedért és vezérelj engemet."
        },
        {
            "type": "line",
            "value": "Ments ki engem a hálóból, amelyet titkon vetettek nékem; hiszen te vagy az én erősségem."
        },
        {
            "type": "line",
            "value": "Kezedre bízom lelkemet, te váltasz meg engemet, oh Uram, hűséges Isten."
        },
        {
            "type": "line",
            "value": "Gyűlölöm a hazug hiúságok híveit, és az Úrban bízom én."
        },
        {
            "type": "line",
            "value": "Hadd vigadjak és örüljek a te kegyelmednek, amiért meglátod nyomorúságomat és megismered a háborúságokban lelkemet;"
        },
        {
            "type": "line",
            "value": "És nem rekesztesz be engem ellenség kezébe, sőt tágas térre állatod lábaimat."
        },
        {
            "type": "line",
            "value": "Könyörülj rajtam, Uram, mert szorongattatom; elsenyved a búbánat miatt szemem, lelkem, testem."
        },
        {
            "type": "line",
            "value": "Mert bánatban enyészik életem, és sóhajtásban múlnak éveim; bűnöm miatt roskadoz erőm, és kiasznak csontjaim."
        },
        {
            "type": "line",
            "value": "Temérdek üldözőm miatt csúfsággá lettem, kivált szomszédaimé, és ismerőseimnek félelmévé; akik az utcán látnak, elfutnak tőlem."
        },
        {
            "type": "line",
            "value": "Töröltettem, akár a halott, az emlékezetből; olyanná lettem, mint az elroshadt edény."
        },
        {
            "type": "line",
            "value": "Mert hallottam sokak rágalmát, iszonyatosságot mindenfelől, amint együtt tanácskoztak ellenem, és tervezték, hogy elrabolják lelkemet."
        },
        {
            "type": "line",
            "value": "De én benned bízom, Uram! Azt mondom: Te vagy Istenem."
        },
        {
            "type": "line",
            "value": "Életem ideje kezedben van: szabadíts meg ellenségeim kezéből és üldözőimtől."
        },
        {
            "type": "line",
            "value": "Világosítsd meg orcádat a te szolgádon, tarts meg engem jóvoltodból."
        },
        {
            "type": "line",
            "value": "Uram, ne szégyenüljek meg, mivelhogy hívlak téged; a gonoszok szégyenüljenek meg és pusztuljanak a Seolba."
        },
        {
            "type": "line",
            "value": "A hazug ajkak némuljanak el, amelyek vakmerően szólnak az igaz ellen, kevélységgel és megvetéssel."
        },
        {
            "type": "line",
            "value": "Mily bőséges a te jóságod, amelyet fentartasz a téged félőknek, és megbizonyítasz a te benned bízókon az emberek fiai előtt."
        },
        {
            "type": "line",
            "value": "Elrejted őket a te orcádnak rejtekében az emberek zendülései elől; sátorban őrzöd őket a perpatvarkodó nyelvektől."
        },
        {
            "type": "line",
            "value": "Áldott az Úr, hogy csodálatossá tette kegyelmét rajtam, mint egy megerősített városon!"
        },
        {
            "type": "line",
            "value": "Én ugyan azt gondoltam ijedtemben: Elvettettem szemeid elől; de mégis meghallgattad esedezéseimnek szavát, mikor kiáltottam hozzád."
        },
        {
            "type": "line",
            "value": "Szeressétek az Urat mind ti ő kedveltjei; a híveket megőrzi az Úr és bőven megfizet a kevélyen cselekvőknek!"
        },
        {
            "type": "line",
            "value": "Legyetek erősek és bátorodjék a ti szívetek mindnyájan, akik várjátok az Urat!"
        }
    ]
}
