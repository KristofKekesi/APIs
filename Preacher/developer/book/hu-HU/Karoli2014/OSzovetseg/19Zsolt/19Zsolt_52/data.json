{
   "meta": {
   "type": "text",
   "name": "52. Fejezet"
   },
   "data": [
        {
            "type": "line",
            "value": "Az éneklőmesternek; Dávid tanítása;"
        },
        {
            "type": "line",
            "value": "Mikor az Idumeus Dóeg eljött és hírt vitt Saulnak, és ezt mondá néki: Dávid az Akhimélek házába ment be."
        },
        {
            "type": "line",
            "value": "Mit dicsekedel gonoszságban, oh te magabíró? Az Istennek kegyelme szüntelen való!"
        },
        {
            "type": "line",
            "value": "Nyelved ártalmakon elmélkedik, s olyan mint az éles olló, te álnokságnak mestere!"
        },
        {
            "type": "line",
            "value": "Szereted a gonoszt inkább, hogy nem a jót, és a hazugságot inkább, mint igazságot szólni. Szela."
        },
        {
            "type": "line",
            "value": "Szeretsz minden ártalmas beszédet, és az álnok nyelvet."
        },
        {
            "type": "line",
            "value": "Meg is ront az Isten téged, teljesen eltakarít, kigyomlál téged a te hajlékodból, és kiszaggat téged az élők földéről. Szela."
        },
        {
            "type": "line",
            "value": "És látják ezt az igazak, és félnek, és nevetnek rajta:"
        },
        {
            "type": "line",
            "value": "Ímé az a férfiú, aki nem Istent fogadta erősségévé, hanem az ő gazdagságának sokaságában bízott, és ereje az ő gonoszságában volt!"
        },
        {
            "type": "line",
            "value": "Én pedig mint zöldelő olajfa Isten házában, bízom Isten kegyelmében mind örökkön örökké."
        },
        {
            "type": "line",
            "value": "Áldlak téged örökké, hogy így cselekedtél; nevedben remélek, mert jóságos vagy, a te híveid előtt."
        }
    ]
}
