{
   "meta": {
   "type": "text",
   "name": "27. Fejezet"
   },
   "data": [
        {
            "type": "line",
            "value": "Dávidé. Az Úr az én világosságom és üdvösségem: kitől féljek? Az Úr az én életemnek erőssége: kitől remegjek?"
        },
        {
            "type": "line",
            "value": "Ha gonoszok jőnek ellenem, hogy testemet egyék: szorongatóim és elleneim - ők botlanak meg és hullanak el."
        },
        {
            "type": "line",
            "value": "Ha tábor fog körül, nem fél szívem; habár had támad reám, mégis ő benne bízom én."
        },
        {
            "type": "line",
            "value": "Egyet kérek az Úrtól, azért esedezem: hogy lakhassam az Úr házában életemnek minden idejében; hogy nézhessem az Úrnak szépségét és gyönyörködhessem az ő templomában."
        },
        {
            "type": "line",
            "value": "Bizony elrejt engem az ő hajlékába a veszedelem napján; eltakar engem sátrának rejtekében, sziklára emel fel engem."
        },
        {
            "type": "line",
            "value": "Most is felül emeli fejemet ellenségeimen, akik körültem vannak, és én az ő sátorában örömáldozatokkal áldozom, énekelek és zengedezek az Úrnak."
        },
        {
            "type": "line",
            "value": "Halld meg, Uram, hangomat - hívlak! Irgalmazz nékem és hallgass meg engem!"
        },
        {
            "type": "line",
            "value": "Helyetted mondja a szívem: Az én orcámat keressétek! A te orcádat keresem, oh Uram!"
        },
        {
            "type": "line",
            "value": "Ne rejtsd el orcádat előlem; ne utasítsd el szolgádat haraggal; te voltál segítőm, ne taszíts el és ne hagyj el engem, üdvösségemnek Istene!"
        },
        {
            "type": "line",
            "value": "Ha atyám és anyám elhagynának is, az Úr magához vesz engem."
        },
        {
            "type": "line",
            "value": "Taníts meg engem a te útadra, oh Uram! Vezérelj engem egyenes ösvényen, az én üldözőim miatt."
        },
        {
            "type": "line",
            "value": "Ne adj át engem szorongatóim kivánságának, mert hamis tanúk támadnak ellenem, és erőszakot lihegnek."
        },
        {
            "type": "line",
            "value": "Bizony hiszem, hogy meglátom az Úr jóságát az élőknek földén!"
        },
        {
            "type": "line",
            "value": "Várjad az Urat, légy erős; bátorodjék szíved és várjad az Urat."
        }
    ]
}
