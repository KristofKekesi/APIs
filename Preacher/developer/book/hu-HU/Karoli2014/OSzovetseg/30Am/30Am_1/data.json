{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Ámós beszédei, aki a Tékoabeli pásztorok közt volt, azokról, amiket Izráel felől látott Uzziásnak, Júda királyának idejében, és Jeroboámnak, a Jóás fiának, Izráel királyának idejében, két esztendővel a földindulás előtt."
        },
        {
            "type": "line",
            "value": "És mondá: A Sionról megharsan az Úr és Jeruzsálemből megzendül, és elhervadnak a pásztorok legelői, és megszárad a Kármel teteje."
        },
        {
            "type": "line",
            "value": "Így szól az Úr: Három bűne miatt Damaskusnak, sőt négy miatt, nem fordítom el, mert vas-cséplőkkel cséplették meg a Gileádot."
        },
        {
            "type": "line",
            "value": "Tüzet vetek azért Hazáel házára, és az emészti meg a Ben-Hadad palotáit."
        },
        {
            "type": "line",
            "value": "És összetöröm Damaskus zárját, és kivágom a lakót Avennek völgyéből és a királyi pálca tartóját Beth-Édenből, és Aramnak népe Kirbe fogva vitetik, ezt mondja az Úr."
        },
        {
            "type": "line",
            "value": "Így szól az Úr: Három bűne miatt Gázának, sőt négy miatt, nem fordítom el, mert az egész népet rabságra vitték, hogy az Edomitáknak adják el őket."
        },
        {
            "type": "line",
            "value": "Tüzet vetek azért Gáza kőfalára, és az emészti meg az ő palotáit."
        },
        {
            "type": "line",
            "value": "És kivágom a lakót Asdódból, és a királyi pálca tartóját Askelonból, és Akronra is majd rávetem kezemet és a Filiszteusok maradéka elvész, azt mondja az én Uram, az Úr."
        },
        {
            "type": "line",
            "value": "Így szól az Úr: Három bűne miatt Tírusnak, sőt négy miatt, nem fordítom el, mert az egész rabnépet Edomnak adták át, és nem emlékeztek meg a testvéri frigyről."
        },
        {
            "type": "line",
            "value": "Tüzet vetek azért Tírus kőfalára, és az emészti meg az ő palotáit."
        },
        {
            "type": "line",
            "value": "Így szól az Úr: Három bűne miatt Edomnak, sőt négy miatt, nem fordítom el, mert fegyverrel űzte saját atyjafiát, és elfojtá szívében az irgalmasságot, és haragja szüntelen tépett, és dühösködését mindvégig fentartotta."
        },
        {
            "type": "line",
            "value": "Tüzet vetek azért Témánra, és az emészti majd meg Bocra palotáit."
        },
        {
            "type": "line",
            "value": "Így szól az Úr: Három bűne miatt Ammon fiainak, sőt négy miatt, nem fordítom el; mert széthasogatták Gileád terhes asszonyait, hogy kiszélesíthessék az ő határokat."
        },
        {
            "type": "line",
            "value": "Tüzet vetek azért Rabba kőfalára, és az emészti meg az ő palotáit; harci kiáltással a háború napján, pusztító viharral a szélvésznek napján."
        },
        {
            "type": "line",
            "value": "És számkivetésbe megy az ő királyuk; ő maga és vele fejedelmei is, ezt mondja az Úr!"
        }
    ]
}
