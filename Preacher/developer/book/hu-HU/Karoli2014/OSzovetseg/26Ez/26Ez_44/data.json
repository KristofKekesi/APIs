{
   "meta": {
   "type": "text",
   "name": "44. Fejezet"
   },
   "data": [
        {
            "type": "line",
            "value": "És visszavitt engem a szenthely külső kapujának útjára, mely keletre néz vala; és az zárva volt."
        },
        {
            "type": "line",
            "value": "És monda nékem az Úr: Ez a kapu be lesz zárva, meg nem nyílik és senki rajta be nem megy, mert az Úr, az Izráel Istene ment be rajta, azért be lesz zárva."
        },
        {
            "type": "line",
            "value": "A fejedelem pedig, ő a fejedelem benne üljön, hogy kenyeret egyék az Úr előtt; e kapu tornácának útján menjen be és ennek útján menjen ki."
        },
        {
            "type": "line",
            "value": "És bevitt engem az északi kapu útján a ház eleibe, és látám, és ímé, az Úr háza betelék az Úr dicsőségével, és orcámra esém."
        },
        {
            "type": "line",
            "value": "És monda nékem az Úr: Embernek fia, figyelmetes légy, és lásd szemeiddel, és füleiddel halld meg, valamiket én szólok te veled az Úr házának minden rendtartásairól és minden törvényéről, és légy figyelmetes a háznak bejáratára a szenthelynek minden kijáratánál."
        },
        {
            "type": "line",
            "value": "És mondjad a pártosnak, Izráel házának: Így szól az Úr Isten: Elég legyen immár néktek minden útálatosságtok, Izráel háza!"
        },
        {
            "type": "line",
            "value": "Mikor idegeneket, körülmetéletlen szívűeket és körülmetéletlen testűeket engedtetek bemenni, hogy szenthelyemen legyenek, hogy megfertéztessék azt, az én házamat; mikor áldozatra fölvittétek kenyeremet, a kövérséget és vért: ekkor megtörtétek az én frigyemet minden útálatosságtokon felül;"
        },
        {
            "type": "line",
            "value": "És nem voltatok foglalatosak a szentségeimhez való szolgálatban, hanem azokat tettétek foglalatosakká szolgálatomban az én szenthelyemen, magatok helyett."
        },
        {
            "type": "line",
            "value": "Így szól az Úr Isten: Senki idegen körülmetéletlen szívű és körülmetéletlen testű be ne menjen az én szenthelyemre, mindazon idegenek közül, akik Izráel fiai között vannak."
        },
        {
            "type": "line",
            "value": "Sőt még a Léviták is, kik eltávoztak én tőlem, mikor Izráel eltévelyedék (akik eltévelyedtek én tőlem bálványaik után), viseljék vétköket;"
        },
        {
            "type": "line",
            "value": "És legyenek szenthelyemben szolgák a ház kapuinak őrizetére, és legyenek szolgák a házban: ők öljék le az égőáldozatot és egyéb áldozatot a népnek, és ők álljanak előttök, hogy szolgáljanak nékik;"
        },
        {
            "type": "line",
            "value": "Mivelhogy szolgáltak nékik bálványaik előtt, és lőnek Izráel házának vétekre csábítói: ezért emeltem föl kezemet ellenök, ezt mondja az Úr Isten, hogy viseljék vétköket."
        },
        {
            "type": "line",
            "value": "Ne közeledjenek hozzám, hogy nékem, mint papok szolgáljanak, és hogy minden szentségemhez járuljanak, a szentségek szentségeihez; hanem viseljék gyalázatukat és útálatosságaikat, melyeket cselekedtek."
        },
        {
            "type": "line",
            "value": "És teszem őket foglalatosakká a házhoz való szolgálatban, annak minden szolgálatánál, és mindannál, amit abban cselekedni kell."
        },
        {
            "type": "line",
            "value": "De azok a lévita-papok, a Sádók fiai, akik a szenthelyemhez való szolgálatomban foglalatosak voltak, mikor Izráel fiai eltévelyedtek tőlem, ők járuljanak én hozzám, hogy szolgáljanak nékem és álljanak én előttem, hogy áldozzanak nékem kövérséggel és vérrel, ezt mondja az Úr Isten."
        },
        {
            "type": "line",
            "value": "Ők járjanak be az én szenthelyembe, és járuljanak az én asztalomhoz, hogy szolgáljanak nékem, és legyenek foglalatosak az én szolgálatomban."
        },
        {
            "type": "line",
            "value": "És mikor a belső pitvar kapuihoz be akarnak menni, len-ruhába öltözzenek, és gyapjú ne legyen rajtok, ha a belső pitvar kapuiban és a házban szolgálnak."
        },
        {
            "type": "line",
            "value": "Len-süveg legyen fejökön, és len alsó-nadrág derekukon; ne övezkedjenek izzadásig."
        },
        {
            "type": "line",
            "value": "Mikor pedig kimennek a külső pitvarba, a külső udvarba a néphez, vessék le ruháikat, amelyekben szolgáltak, és tegyék le azokat a szent kamarákban, és öltözzenek más ruhákba, hogy meg ne szenteljék a népet ruháikkal."
        },
        {
            "type": "line",
            "value": "És fejöket kopaszra ne nyírják, de nagy hajat se neveljenek, hanem hajokat megegyengessék."
        },
        {
            "type": "line",
            "value": "És senki a papok közül bort ne igyék, mikor a belső udvarba bemennek."
        },
        {
            "type": "line",
            "value": "És özvegyet vagy eltaszítottat feleségül magoknak ne vegyenek, hanem szűzeket Izráel házának magvából; de olyan özvegyet, ki papnak özvegye, elvehetnek."
        },
        {
            "type": "line",
            "value": "És az én népemet tanítsák, hogy mi a különbség szent és köz között, és a tisztátalan és tiszta között való különbséget ismertessék meg velök."
        },
        {
            "type": "line",
            "value": "És peres ügyben ők álljanak elő ítélni, az én törvényeim szerint ítéljék meg azt; és tanításaimat s rendeléseimet megtartsák minden ünnepemen, és az én szombataimat megszenteljék."
        },
        {
            "type": "line",
            "value": "És holt emberhez be ne menjen, hogy magát megfertéztesse, csak atyjáért és anyjáért és fiáért és leányáért és fiútestvéréért és leánytestvéréért, kinek még férje nem volt, fertéztetheti meg magát."
        },
        {
            "type": "line",
            "value": "És megtisztulása után számláljanak néki hét napot."
        },
        {
            "type": "line",
            "value": "És amely napon bemegy a szenthelyre, a belső pitvarba, hogy szolgáljon a szenthelyen, mutassa be bűnért való áldozatát, ezt mondja az Úr Isten."
        },
        {
            "type": "line",
            "value": "És lészen nékik örökségök: én vagyok az ő örökségök, és birtokot ne adjatok nékik Izráelben: én vagyok az ő birtokuk."
        },
        {
            "type": "line",
            "value": "Az ételáldozat és a bűnért és vétekért való áldozat, ez legyen élésök, és valami Izráelben Istennek szenteltetik, minden az övék legyen."
        },
        {
            "type": "line",
            "value": "És minden első termés zsengéje mindenből, és minden, mit áldozatra visztek mindenből, tudniillik minden áldozatotokból, legyen a papoké, és lisztjeitek zsengéjét adjátok a papnak, hogy áldás nyugodjék házadon."
        },
        {
            "type": "line",
            "value": "Semmi döglöttet és vadtól szaggatottat, akár madár, akár egyéb állat legyen, ne egyenek a papok."
        }
    ]
}
