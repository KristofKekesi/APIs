{
   "meta": {
   "type": "text",
   "name": "40. Fejezet"
   },
   "data": [
        {
            "type": "line",
            "value": "Huszonötödik esztendejében fogságunknak, az esztendőnek kezdetén, a hónap tizedikén, a tizennegyedik esztendőben az után, hogy a város megveretett, épen ezen a napon lőn az Úr keze én rajtam, és elvitt engemet oda."
        },
        {
            "type": "line",
            "value": "Isteni látásokban vitt engem Izráel földjére, és letőn engem egy igen magas hegyre, s azon vala mint egy város épülete dél felől."
        },
        {
            "type": "line",
            "value": "És oda vitt engem, és ímé egy férfiú vala ott, tekintete mint az ércnek tekintete, és len-zsinór vala kezében és mérőpálca; és a kapuban áll vala."
        },
        {
            "type": "line",
            "value": "És szóla nékem az a férfiú: Embernek fia! láss szemeiddel és füleiddel hallj, és figyelmetes légy mindarra, amit mutatok néked; mert hogy ezeket megmutassam néked, azért hozattál ide: hirdesd mindazokat, amiket látsz, Izráel házának."
        },
        {
            "type": "line",
            "value": "És ímé, kőfal vala a házon kivül köröskörül; és a férfiú kezében a mérőpálca vala hat singnyi (a közsingben s egy tenyérben); és méré az épület szélességét egy pálcányira s magasságát egy pálcányira."
        },
        {
            "type": "line",
            "value": "És méne egy kapuhoz, mely napkeletre néz vala, és felméne grádicsain, és méré a kapu küszöbét egy pálcányi szélességre, a másik küszöböt is egy pálcányi szélességre;"
        },
        {
            "type": "line",
            "value": "És az őrkamarát egy pálcányi hosszúságra és egy pálcányi szélességre, és az őrkamarák közét öt singnyire, és a kapu küszöbét, a kapu tornáca mellett belől, egy pálcányira."
        },
        {
            "type": "line",
            "value": "És méré a kapu tornácát belől egy pálcányira."
        },
        {
            "type": "line",
            "value": "És méré a kapu tornácát nyolc singnyire, és gyámoszlopait két singnyire; vala pedig a kapu tornáca belől."
        },
        {
            "type": "line",
            "value": "És a napkeleti kapunak mind egyfelől, mind másfelől három-három őrkamarája vala, egy mértéke mind a háromnak, és egy mértékök a gyámoszlopoknak is mind egyfelől, mind másfelől."
        },
        {
            "type": "line",
            "value": "És méré a kapu nyílásának szélességét tíz singre, és a kapu hosszúságát tizenhárom singre;"
        },
        {
            "type": "line",
            "value": "És az őrkamarák előtt való korlátot egy singnyire, és egy singnyire vala e korlát másfelől is; mindenik őrkamara pedig hat singnyi vala egyfelől és hat singnyi másfelől."
        },
        {
            "type": "line",
            "value": "És méré a kaput az egyik őrkamara tetejétől a másik tetejéig; huszonöt singnyi szélességre ott, hol ajtó ajtóval vala szemben."
        },
        {
            "type": "line",
            "value": "És tevé a gyámoszlopokat hatvan singre, és a gyámoszlopokhoz nyúlik vala a pitvar a kapunál körös-körül."
        },
        {
            "type": "line",
            "value": "És a bejárat kapujának elejétől a belső kapu tornácának elejéig vala ötven sing."
        },
        {
            "type": "line",
            "value": "És az őrkamarákon szoros ablakok valának, és gyámoszlopaikon is belül a kapuban köröskörül, hasonlóképpen a tornácokon; és valának ablakok köröskörül belől, és a gyámoszlopokon pálmafaragások."
        },
        {
            "type": "line",
            "value": "És vitt engem a külső pitvarba, és ímé, ott kamarák és kőből rakott pádimentom vala készítve a pitvaron köröskörül; harminc kamara vala a kőből rakott pádimentomon."
        },
        {
            "type": "line",
            "value": "És a kőből rakott pádimentom a kapuk mellett vala a kapuk hosszúsága szerint: az alsó kőből rakott pádimentom vala ez."
        },
        {
            "type": "line",
            "value": "És méré a szélességet az alsó kapu elejétől fogva a belső pitvar külső elejéig száz singnyire, a keleti és északi oldalon."
        },
        {
            "type": "line",
            "value": "És a kapunak is, mely néz vala északra, a külső pitvaron, megméré hosszúságát és szélességét;"
        },
        {
            "type": "line",
            "value": "És őrkamarái valának: három egyfelől és három másfelől, és gyámoszlopai és tornáca egy mértékben valának az első kapuval: ötven sing a hosszúsága, és szélessége huszonöt sing."
        },
        {
            "type": "line",
            "value": "És ablakai és tornáca és pálmafaragásai annak a kapunak mértéke szerint valának, mely néz napkeletre, és hét grádicson mennek vala fel hozzá; és tornácai, e grádicsok előtt valának."
        },
        {
            "type": "line",
            "value": "És a belső pitvarnak kapuja vala az északi és napkeleti kapu ellenében, és mére kaputól kapuig száz singet."
        },
        {
            "type": "line",
            "value": "És vitt engem a déli útra, és ímé, egy kapu vala ott dél felé, és megméré gyámoszlopait és tornácát ugyanama mérték szerint."
        },
        {
            "type": "line",
            "value": "És ablakai valának és tornácának is köröskörül, olyanok mint amaz ablakok; hosszúsága ötven sing, és szélessége huszonöt sing."
        },
        {
            "type": "line",
            "value": "És hét grádicsa vala feljáratának, és tornáca azok előtt vala; és pálmafaragásai valának egyik egyfelől, a másik másfelől gyámoszlopain."
        },
        {
            "type": "line",
            "value": "És kapuja vala a belső pitvarnak dél felé, és mére kaputól kapuig dél felé száz singet."
        },
        {
            "type": "line",
            "value": "És bevitt engemet a déli kapun át a belső pitvarba, és megméré a déli kaput ugyanama mértékek szerint;"
        },
        {
            "type": "line",
            "value": "És őrkamaráit és gyámoszlopait és tornácát ugyanama mértékek szerint, és ablakai valának és tornácának is köröskörül, hosszúsága ötven sing, és szélessége huszonöt sing."
        },
        {
            "type": "line",
            "value": "És tornácok valának köröskörül, hosszúságuk huszonöt sing, és szélességök öt sing."
        },
        {
            "type": "line",
            "value": "És tornáca a külső pitvar felé vala, és pálmafaragások valának gyámoszlopain, és nyolc grádicsa vala feljáratának."
        },
        {
            "type": "line",
            "value": "Vitt továbbá engem a belső pitvarba kelet felé, és megméré a kaput ugyanama mértékek szerint;"
        },
        {
            "type": "line",
            "value": "És őrkamaráit és gyámoszlopait és tornácát ugyanama mértékek szerint, és ablakai valának és tornácának is köröskörül, hosszúsága ötven sing, és szélessége huszonöt sing."
        },
        {
            "type": "line",
            "value": "És tornáca vala a külső pitvar felé, és gyámoszlopain pálmafaragások valának mind egy-, mind másfelől, és nyolc grádicsa vala feljáratának."
        },
        {
            "type": "line",
            "value": "És vitt engem az északi kapuhoz, és megméré ugyanama mértékek szerint;"
        },
        {
            "type": "line",
            "value": "Őrkamaráit, gyámoszlopait és tornácát, és ablakai valának köröskörül, hosszúsága ötven sing, és szélessége huszonöt sing."
        },
        {
            "type": "line",
            "value": "És tornáca a külső pitvar felé vala, és pálmafaragások valának gyámoszlopain mind egyfelől, mind másfelől, és nyolc grádicsa vala feljáratának."
        },
        {
            "type": "line",
            "value": "És egy kamara vala, és annak ajtaja a kapuk gyámoszlopainál; ott mossák vala meg az egészen égőáldozatot."
        },
        {
            "type": "line",
            "value": "És a kapu tornácában két asztal vala egyfelől, és másfelől is két asztal vala, hogy azokon öljék meg az egészen égőáldozatot és a bűnért való áldozatot és a vétekért való áldozatot."
        },
        {
            "type": "line",
            "value": "És oldalt kivül, északra onnét, hol felmennek a kapu ajtajához, két asztal vala, és a kapu tornácának másik oldalán is két asztal."
        },
        {
            "type": "line",
            "value": "Négy asztal egyfelől, és másfelől is négy asztal a kapu oldalán; nyolc asztal, ezeken ölik vala az áldozatot."
        },
        {
            "type": "line",
            "value": "És négy asztal vala az égőáldozatra faragott kőből, másfél sing hosszú és másfél sing széles és egy sing magas; ezekre teszik a szerszámokat, melyekkel az égőáldozatot és egyéb áldozatot ölnek."
        },
        {
            "type": "line",
            "value": "És a szegek valának egy tenyérnyiek, oda erősítve belől köröskörül, s az asztalokra jöve az áldozat húsa."
        },
        {
            "type": "line",
            "value": "A belső kapun kivül pedig vala két kamara az énekesek számára a belső pitvarban, egyik oldalt az északi kaputól, melynek eleje dél felé vala, s a másik oldalt a déli kaputól, melynek eleje észak felé vala."
        },
        {
            "type": "line",
            "value": "És szóla nékem: Ez a kamara, mely délre néz, a papoké, kik a házhoz való szolgálatban foglalatosak:"
        },
        {
            "type": "line",
            "value": "Az a kamara pedig, mely északra néz, azoké a papoké, kik az oltárhoz való szolgálatban foglalatosak, ezek a Sádók fiai, kik az Úrhoz járulnak a Lévi fiai közül, hogy szolgáljanak néki."
        },
        {
            "type": "line",
            "value": "És megméré a pitvart; hosszúsága száz sing és szélessége is száz sing, négyszögre; és az oltár vala a ház előtt."
        },
        {
            "type": "line",
            "value": "És vitt engem a ház tornácába, és a tornác gyámoszlopát megméré egyfelől is öt singre, másfelől is öt singre; a kapu szélességét pedig három singre egyfelől s másfelől is három singre."
        },
        {
            "type": "line",
            "value": "A tornác hosszúsága húsz sing vala és a szélessége tizenegy sing, és tíz grádicson mennek vala föl hozzá; és oszlopok valának a gyámoszlopoknál, egyik egyfelől, másik másfelől."
        }
    ]
}
