{
   "meta": {
   "type": "text",
   "name": "23. Fejezet"
   },
   "data": [
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "Embernek fia! Volt két asszony, egy anyának leányai."
        },
        {
            "type": "line",
            "value": "És paráználkodának Égyiptomban, ifjúságukban paráználkodtak; ott szorongatták emlőjüket, ott nyomogatták szűzi keblöket."
        },
        {
            "type": "line",
            "value": "És nevök: Oholá a nagyobbik, és húga Oholibá; és lőnek enyimekké, és szülének fiakat és leányokat. Ami pedig a nevöket illeti: Samaria az Oholá és Jeruzsálem az Oholibá."
        },
        {
            "type": "line",
            "value": "És paráználkodék Oholá oldalamon, és fölgerjede szeretőihez, a közeli Assiriabeliekhez."
        },
        {
            "type": "line",
            "value": "Kik kék bíborba öltözöttek, helytartók és fejedelmek, kívánatos ifjak mindnyájan, lovagok, lovakon ülők."
        },
        {
            "type": "line",
            "value": "És nékik adá magát paráznaságaiban Assiria válogatott ifjainak; és mindazoknál, kikhez felgerjede, minden ő bálványaikkal megfertézteté magát."
        },
        {
            "type": "line",
            "value": "De az Égyiptombeliektől való paráznaságait is el nem hagyá, mert vele háltak ifjúságában, s ők nyomogatták szűzi kebelét, és kiöntötték ő reá paráznaságukat."
        },
        {
            "type": "line",
            "value": "Ennekokáért adtam őt szeretőinek kezébe, Assiria fiainak kezébe, kikhez fölgerjedett."
        },
        {
            "type": "line",
            "value": "Azok feltakarák szemérmét, fiait és leányit elvivék s magát fegyverrel ölék meg, úgy hogy híre-neve lőn az asszonyoknál, s ítéletet cselekedének rajta."
        },
        {
            "type": "line",
            "value": "És látá húga, Oholibá, és még gonoszabbul folytatá bujálkodását amannál, és paráznaságait nénje paráználkodásainál."
        },
        {
            "type": "line",
            "value": "Assiria fiaihoz fölgerjedt, közeli helytartókhoz s fejedelmekhez, teljes szépségben öltözőkhöz, lovagokhoz, lovakon ülőkhöz, kik mindnyájan kivánatos ifjak."
        },
        {
            "type": "line",
            "value": "És látám, hogy megfertéztette magát: egy az útjok kettőjöknek."
        },
        {
            "type": "line",
            "value": "És még szaporítá paráznaságait, és láta férfiakat bevésve a falon, a Káldeusok képeit, bevésve vörös festékkel,"
        },
        {
            "type": "line",
            "value": "Kik övet viseltek derekukon, csomós süvegeket fejükön, olyanok mind, mint a szekérről harcolók, hasonlók Bábel fiaihoz, kiknek szülőföldje Káldea;"
        },
        {
            "type": "line",
            "value": "És fölgerjedt hozzájok szemei nézésében, s bocsáta követeket hozzájok Káldeába."
        },
        {
            "type": "line",
            "value": "És eljövének ő hozzá Bábel fiai a szerelem ágyasházába, s megfertézteték őt paráznaságukkal, úgyhogy tisztátalan lett miattok; s ekkor lelke eltávozék tőlök."
        },
        {
            "type": "line",
            "value": "És mikor feltakarta paráznaságait és feltakarta szemérmét, eltávozék az én lelkem ő tőle, amint az ő nénjétől lelkem eltávozott vala."
        },
        {
            "type": "line",
            "value": "És megsokasítá paráznaságait, megemlékezvén ifjúságának napjairól, mikor Égyiptom földjén paráználkodott;"
        },
        {
            "type": "line",
            "value": "És fölgerjede azok bujálkodóihoz, kiknek teste olyan, mint a szamarak teste, és folyásuk, mint lovak folyása."
        },
        {
            "type": "line",
            "value": "És megemlékezél ifjúságod fajtalankodására, mikor ők, az égyiptomiak, nyomogatták kebledet, hogy szorongassák ifjúságod emlőit."
        },
        {
            "type": "line",
            "value": "Ennekokáért Oholibá, így szól az Úr Isten: Ímé, én feltámasztom a te szeretőidet ellened, kiktől pedig eltávozott lelked, s reád hozom őket mindenfelől."
        },
        {
            "type": "line",
            "value": "Babilon fiait és minden Káldeabelit, Pekódot és Soát és Koát, Assiria minden fiát ő velük, kívánatos ifjakat, helytartókat s fejedelmeket, mindnyájokat, szekérről harcolókat s előkelőket, és lovakon ülőket, mindnyájokat."
        },
        {
            "type": "line",
            "value": "És jőnek reád szekereknek és kerekeknek tömegével s népek sokaságával, nagy és kis paizszsal és sisakkal körülvesznek téged mindenfelől, s adok nékik hatalmat az ítéletre, s megítélnek téged az ő ítéletök szerint."
        },
        {
            "type": "line",
            "value": "És megmutatom rajtad féltő szerelmemet, s cselekszenek veled kegyetlenül; orrodat s füleidet elmetélik, s maradékod fegyver miatt hull el; ők fiaidat és leányaidat elviszik, s maradékodat tűz emészti meg."
        },
        {
            "type": "line",
            "value": "S megfosztanak ruháidtól, és elveszik ékességeidet."
        },
        {
            "type": "line",
            "value": "És véget vetek fajtalanságodnak s Égyiptom földjéről való paráznaságodnak, s nem emeled föl szemeidet rájok, s Égyiptomra nem emlékezel többé."
        },
        {
            "type": "line",
            "value": "Mert így szól az Úr Isten: Ímé, én adlak téged azoknak kezébe, akiket gyűlölsz, azoknak kezébe, akiktől eltávozott lelked."
        },
        {
            "type": "line",
            "value": "És gyűlölséggel cselekesznek veled, és mindent, mit kerestél, elvesznek tőled, és mezítelen s ruhátalan hagynak, hogy feltakartassék paráznaságaid szemérme. És fajtalanságod s paráználkodásaid"
        },
        {
            "type": "line",
            "value": "Hozták ezeket reád; mivelhogy paráználkodtál a pogányok után, mert megfertéztetted magad azok bálványaival."
        },
        {
            "type": "line",
            "value": "Nénéd útján jártál, azért az ő poharát adom kezedbe."
        },
        {
            "type": "line",
            "value": "Így szól az Úr Isten: Nénéd poharát megiszod, mely mély és széles; leszen nevetségedre s csúfoltatásodra, hogy sok fér bele."
        },
        {
            "type": "line",
            "value": "Részegséggel és bánattal megtelsz; pusztaság és elpusztulás pohara a te nénéd, Samaria pohara!"
        },
        {
            "type": "line",
            "value": "Meg kell innod azt s fenékig hajtanod; és cserepein rágódni fogsz, emlőidet megszaggatod azokon, mert én szólottam, ezt mondja az Úr Isten."
        },
        {
            "type": "line",
            "value": "Ennekokáért ezt mondja az Úr Isten: Mivelhogy elfelejtkeztél én rólam s hátad mögé vetettél engemet, te is hordozd fajtalanságodat és paráznaságaidat."
        },
        {
            "type": "line",
            "value": "És monda az Úr nékem: Embernek fia! avagy nem ítéled-é Oholát és Oholibát? Hirdesd nékik útálatosságaikat."
        },
        {
            "type": "line",
            "value": "Mert házasságot törtek, és vér van kezeiken, és bálványaikkal törtek házasságot, és fiaikat is, kiket szültek vala nékem, tűzben nékik áldozák azok eledeléül."
        },
        {
            "type": "line",
            "value": "Sőt ezt is cselekedték velem: megfertézteték az én szent helyemet azon a napon, és szombatimat megszentségteleníték."
        },
        {
            "type": "line",
            "value": "És mikor megölték fiaikat az ő bálványaiknak, bemenének az én szenthelyembe azon a napon, hogy megszentségtelenítsék, és ímé, így cselekedtek az én házamban."
        },
        {
            "type": "line",
            "value": "Sőt elküldöttek messzünnen jövő emberekhez, kikhez követség küldetett, és ímé eljövének, akiknek kedvéért megmosódál, kendőzéd szemeidet, és fölékesítéd magad ékességgel;"
        },
        {
            "type": "line",
            "value": "És ültél pompás kerevetre, s terített asztal vala az előtt, és az én füstölő szeremet és olajomat arra tevéd;"
        },
        {
            "type": "line",
            "value": "És lőn ott örvendező sokaságnak zaja. És küldöttek az emberek sokaságából való férfiakhoz, hozatának ivótársakat a pusztából; és ezek adának karpereceket az ő kezeikre és ékes koronát fejökre."
        },
        {
            "type": "line",
            "value": "És mondék: Még az elaggott is házasságot tör? most már paráznaságod fog paráználkodni, és úgy lőn."
        },
        {
            "type": "line",
            "value": "És bemenének hozzá, mint ahogy a parázna asszonyhoz bemennek; így mentek be Oholához és Oholibához, e fajtalan asszonyokhoz."
        },
        {
            "type": "line",
            "value": "És igaz férfiak, ezek ítélik meg őket a házasságtörők, és vérontók ítéletével, mert házasságtörők és vér van kezeiken."
        },
        {
            "type": "line",
            "value": "Mert így szól az Úr Isten: Hozzanak rájok gyülekezetet, és adják őket bántalmazásra és ragadományra."
        },
        {
            "type": "line",
            "value": "És kövezze meg őket a gyülekezet, és vagdalják össze őket fegyvereikkel; fiaikat és leányaikat öljék meg, és házaikat tűzzel égessék meg."
        },
        {
            "type": "line",
            "value": "És megszüntetem a fajtalanságot a földről, és tanul minden asszony, és nem cselekesznek a ti fajtalanságotok szerint."
        },
        {
            "type": "line",
            "value": "És reátok vetik fajtalanságotokat, s bálványaitok vétkeit viselitek, és megtudjátok, hogy én vagyok az Úr Isten."
        }
    ]
}
