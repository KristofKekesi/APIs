{
   "meta": {
   "type": "text",
   "name": "33. Fejezet"
   },
   "data": [
        {
            "type": "line",
            "value": "Jaj néked pusztító és el nem pusztított, te csalárd, akit még meg nem csaltak! Ha bevégzed a pusztítást, el fogsz pusztíttatni; ha készen leszel csalárdságoddal, téged fognak megcsalni."
        },
        {
            "type": "line",
            "value": "Uram, könyörülj rajtunk! Téged várunk; légy karjuk reggelenként, és szabadítónk a szorongatásnak idején!"
        },
        {
            "type": "line",
            "value": "Egy zendülő szózattól elfutnak a népek; ha te felemelkedel, elszélednek a népségek."
        },
        {
            "type": "line",
            "value": "És elpusztítják zsákmánytokat sáska pusztításával, szöcske-ugrással ugrálnak reá."
        },
        {
            "type": "line",
            "value": "Felmagasztaltatott az Úr, mert magasságban lakozik, betölté Siont ítélettel és igazsággal."
        },
        {
            "type": "line",
            "value": "És békés lesz a te időd, gazdag boldogságban, bölcseségben és tudományban; az Úr félelme lesz kincse."
        },
        {
            "type": "line",
            "value": "Ímé, erőseik ott künn kiáltanak, a békesség követei keservesen sírnak."
        },
        {
            "type": "line",
            "value": "Puszták az ösvények, megszünt az úton járó; megszegte a frigyet, lenézte a városokat, nem gondolt az emberrel!"
        },
        {
            "type": "line",
            "value": "Sírt, meghervadt a föld, a Libánon megszégyenült, ellankadt; olyan lett Sáron, mint egy puszta, és lombtalan Básán és Karmel."
        },
        {
            "type": "line",
            "value": "Most fölkelek, így szól az Úr, most föltámadok, most fölemelkedem!"
        },
        {
            "type": "line",
            "value": "Fogantok szalmát, szültök polyvát, dühötök tűz, megemészt titeket."
        },
        {
            "type": "line",
            "value": "A népek égetett mésszé lesznek, levágott tövisekké; tűzben hamvadnak el."
        },
        {
            "type": "line",
            "value": "Halljátok meg távol valók, amit cselekedtem, és tudjátok meg közel valók az én hatalmamat!"
        },
        {
            "type": "line",
            "value": "Megrettentek a bűnösök Sionban, félelem fogja el a gazokat: ki lakhatik közülünk megemésztő tűzzel, ki lakhatik közülünk örök hőséggel?"
        },
        {
            "type": "line",
            "value": "Aki igazságban jár és egyenesen beszél, aki megveti a zsarolt nyereséget, aki kezeit rázván, nem vesz ajándékot, aki fülét bedugja, hogy véres tervet ne halljon, és szemeit befogja, hogy gonoszt ne lásson:"
        },
        {
            "type": "line",
            "value": "Az magasságban lakozik, kőszálak csúcsa a bástyája, kenyerét megkapja, vize el nem fogy."
        },
        {
            "type": "line",
            "value": "A királyt ékességében látják szemeid; látnak széles országot."
        },
        {
            "type": "line",
            "value": "Szíved elgondolja a mult félelmét: hol az író, hol a mérlegelő, hol a tornyok összeírója?"
        },
        {
            "type": "line",
            "value": "A gőgös népet nem látod, a homályos, érthetetlen ajkú népet, dadogó nyelve meg nem érthető."
        },
        {
            "type": "line",
            "value": "Lássad Siont, ünnepeinknek városát, szemeid nézzék Jeruzsálemet, mint nyugalom hajlékát, mint sátort, mely nem vándorol, melynek szegei soha ki nem húzatnak, s kötelei soha el nem szakadnak;"
        },
        {
            "type": "line",
            "value": "Sőt az Úr, a dicsőséges lesz ott nékünk folyók és széles vizek gyanánt, amelyekbe nem jő evezős hajó, és nehéz gálya rajtok át nem megy."
        },
        {
            "type": "line",
            "value": "Mert az Úr a mi bíránk, az Úr a mi vezérünk, az Úr a mi királyunk, Ő tart meg minket!"
        },
        {
            "type": "line",
            "value": "Megtágultak köteleid, árbócfájok alapját nem tartják erősen, vitorlát nem feszítenek: akkor sok rablott prédát osztanak, még a sánták is zsákmányt vetnek."
        },
        {
            "type": "line",
            "value": "És nem mondja a lakos: beteg vagyok! a nép, amely benne lakozik, bűnbocsánatot nyer."
        }
    ]
}
