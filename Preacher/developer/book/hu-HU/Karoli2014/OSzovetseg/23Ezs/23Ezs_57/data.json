{
   "meta": {
   "type": "text",
   "name": "57. Fejezet"
   },
   "data": [
        {
            "type": "line",
            "value": "Az igaz elvész és nem veszi eszébe senki, és az irgalmasságtevők elragadtatnak és senki nem gondolja fel, hogy a veszedelem elől ragadtatik el az igaz;"
        },
        {
            "type": "line",
            "value": "Bemegy békességbe, nyugosznak ágyaikon, akik egyenes útaikon járának."
        },
        {
            "type": "line",
            "value": "És ti közelgjetek ide, szemfényvesztő fiai, paráznának magva, aki paráználkodol."
        },
        {
            "type": "line",
            "value": "Ki felett örvendeztek? Ki ellen tátjátok fel szátokat és öltitek ki nyelveteket? nem ti vagytok-é a bűn gyermekei, a hazugságnak magva?"
        },
        {
            "type": "line",
            "value": "Akik lángoltok a bálványokért minden zöld fa alatt, megöltök gyermekeket a völgyekben, a hegyek hasadékai alatt."
        },
        {
            "type": "line",
            "value": "A folyónak sima köveiben van örökséged; azok, azok a te részed, töltöttél nékik italáldozatot is, vivél ételáldozatot és én jó néven vegyem-é ezeket?"
        },
        {
            "type": "line",
            "value": "Magas és felemelkedett hegyen helyezted ágyadat, fel is menél oda áldozni áldozatot."
        },
        {
            "type": "line",
            "value": "Az ajtó és ajtófél mögé tetted bálványjeleidet, és tőlem eltávozván, fölfedted ágyadat, fölmentél rá, és megszélesítéd, és szövetséget szerzél velök, szeretted ágyukat, amerre csak láttad."
        },
        {
            "type": "line",
            "value": "És menél a királyhoz olajjal, és megsokasítád keneteidet, és elküldéd követeidet messze földre, és megaláztad magadat a sírig."
        },
        {
            "type": "line",
            "value": "Nagy útadon megfáradál, és még sem mondád: mind hasztalan! erőd megújulását érezéd, így nem levél beteg!"
        },
        {
            "type": "line",
            "value": "Kitől féltél és rettegtél, hogy hazudtál és rólam meg nem emlékezél, szívedre sem vevéd? vagy azért nem félsz engem, hogy hallgatok már régtől fogva?"
        },
        {
            "type": "line",
            "value": "Én jelentem meg igazságodat, és csinálmányaid nem használnak néked."
        },
        {
            "type": "line",
            "value": "Ha kiáltasz: szabadítson meg téged bálványid raja; mindnyájokat szél viszi el, lehelet kapja fel, és aki bennem bízik, örökségül bírja a földet, és örökli szent hegyemet."
        },
        {
            "type": "line",
            "value": "És szól egy szó: Töltsétek, töltsétek, készítsétek az útat, vegyetek el minden botránkozást népem útáról."
        },
        {
            "type": "line",
            "value": "Mert így szól a magasságos és felséges, aki örökké lakozik, és akinek neve szent: Magasságban és szentségben lakom, de a megrontottal és alázatos szívűvel is, hogy megelevenítsem az alázatosok lelkét, és megelevenítsem a megtörtek szívét."
        },
        {
            "type": "line",
            "value": "Mert nem örökké perlek, és nem mindenha haragszom, mert a lélek előttem megepedne, és a leheletek, akiket én teremtettem."
        },
        {
            "type": "line",
            "value": "Mert a telhetetlenségnek vétkéért haragudtam meg, és megvertem őt, elrejtém magamat és megharagudtam; és ő elfordulva, szíve útjában járt."
        },
        {
            "type": "line",
            "value": "Útait láttam, és meggyógyítom őt; vezetem őt, és vígasztalást nyujtok néki és gyászolóinak,"
        },
        {
            "type": "line",
            "value": "Megteremtem ajkaikon a hálának gyümölcsét. Békesség, békesség a messze és közel valóknak, így szól az Úr; én meggyógyítom őt!"
        },
        {
            "type": "line",
            "value": "És a hitetlenek olyanok, mint egy háborgó tenger, amely nem nyughatik, és amelynek vize iszapot és sárt hány ki."
        },
        {
            "type": "line",
            "value": "Nincs békesség, szól Istenem, a hitetleneknek!"
        }
    ]
}
