{
   "meta": {
   "type": "text",
   "name": "23. Fejezet"
   },
   "data": [
        {
            "type": "line",
            "value": "Jövendölés Tírus ellen. Jajgassatok Tarsis hajói, mert elpusztíttatott, úgy hogy nincs benne ház és abba bemenet! A Kitteusok földéről jelentetett meg nékik."
        },
        {
            "type": "line",
            "value": "Némuljatok meg lakosi e partvidéknek, amelyet Sidon kalmárai, akik tengeren járnak, töltöttek be egykor."
        },
        {
            "type": "line",
            "value": "Melynek sok vizeken át a Sihór veteménye és a Nilus aratása vala jövedelme, úgy hogy népek vására volt!"
        },
        {
            "type": "line",
            "value": "Pirulj Sidon, mert szól a tenger és a tenger erőssége, mondván: Nem vajudtam, nem is szültem, és nem tápláltam ifjakat, és nem neveltem szűzeket."
        },
        {
            "type": "line",
            "value": "Mihelyt e hír Égyiptomba eljut, Tírus e híre miatt szenvednek ott is."
        },
        {
            "type": "line",
            "value": "Menjetek át Tarsisba, és jajgassatok ti partvidék lakói!"
        },
        {
            "type": "line",
            "value": "Ez-é a ti örvendező várostok? melynek eredete ősidőkből való; és most lábai viszik őt, bujdosni messzire!"
        },
        {
            "type": "line",
            "value": "Ki végezé ezt a koronás Tírus felől? melynek kereskedői fejedelmek, és kalmárai a földnek tiszteletesei."
        },
        {
            "type": "line",
            "value": "A seregeknek Ura végezé ezt, hogy meggyalázza minden dicsőségnek kevélységét, és hogy megalázza a föld minden tiszteleteseit."
        },
        {
            "type": "line",
            "value": "Terülj el földeden, mint a folyóvíz, Tarsis leánya, nincs többé megszorító öv!"
        },
        {
            "type": "line",
            "value": "Kezét kinyujtá a tenger fölé, országokat rettentett meg, az Úr parancsolt Kanaán felől, hogy elpusztítsák erősségeit;"
        },
        {
            "type": "line",
            "value": "És szólt: Nem fogsz többé örvendezni, te megszeplősített szűz, Sidon leánya; kelj és menj át Kittimbe, de ott sem lészen nyugodalmad!"
        },
        {
            "type": "line",
            "value": "Ímé, a Káldeusok földe; a nép, mely eddig nem vala; Assiria adá azt a puszta lakosainak; felállítá őrtornyait, lerombolá Tírus palotáit, rommá tevé azt."
        },
        {
            "type": "line",
            "value": "Jajgassatok Tarsis hajói, mert erősségtek elpusztíttatott!"
        },
        {
            "type": "line",
            "value": "És lesz ama napon, hogy Tírus elfelejtetik hetven esztendeig egy király napjai szerint; hetven esztendő multán Tírus sorsa a parázna nő éneke szerint lészen:"
        },
        {
            "type": "line",
            "value": "Végy citerát, járd be a várost, elfeledett parázna nő; pengesd szépen, dalolj sokat, hogy így emlékezetbe jőjj!"
        },
        {
            "type": "line",
            "value": "És lesz hetven esztendő multán, meglátogatja az Úr Tírust, és az ismét megkapja a maga keresetét, és paráználkodik a föld minden országaival a földnek színén!"
        },
        {
            "type": "line",
            "value": "S lészen az ő nyeresége és keresete szent az Úrnak, mely nem halmoztatik fel, sem el nem rejtetik, mert az Úr előtt lakozóké lészen az ő nyeresége, hogy egyenek eleget, és szép ruházatuk legyen."
        }
    ]
}
