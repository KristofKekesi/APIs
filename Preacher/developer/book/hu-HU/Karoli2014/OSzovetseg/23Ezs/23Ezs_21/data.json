{
   "meta": {
   "type": "text",
   "name": "21. Fejezet"
   },
   "data": [
        {
            "type": "line",
            "value": "Jövendölés a tenger pusztasága ellen. Mint szélvészek, délen tombolók, úgy jő a pusztából, rettenetes földről."
        },
        {
            "type": "line",
            "value": "Kemény látás jelentetett meg nékem: a csalárd csal, a pusztító pusztít. Jőjj fel Élám, szálld meg Madai, minden ő fohászkodásának véget vetek."
        },
        {
            "type": "line",
            "value": "Ezért ágyékim telvék fájdalommal, és kínok fogtak el, mint a szűlő asszony kínjai; gyötrődöm hallása miatt, és megrémültem látása miatt."
        },
        {
            "type": "line",
            "value": "Reszket szívem, iszonyúság rettent, a kedves éjszakát remegéssé tevé nékem."
        },
        {
            "type": "line",
            "value": "Teríts asztalt, vigyázzon a vigyázó, egyetek, igyatok; föl fejedelmek, kenjétek a paizst!"
        },
        {
            "type": "line",
            "value": "Mert így szólott hozzám az Úr: Menj és állass őrállót, amit lát, mondja meg."
        },
        {
            "type": "line",
            "value": "És látott lovas csapatot, páros lovagokat, szamaras csapatot, tevés csapatot, és nagy figyelmesen hallgatott."
        },
        {
            "type": "line",
            "value": "És kiálta, mint oroszlán: Uram, az őrtoronyban állok szüntelen napestig, és őrhelyemen állok egész éjszakákon."
        },
        {
            "type": "line",
            "value": "És ímé, lovas csapat jött, páros lovagok, és szólott és mondá: Elesett, elesett Babilon, s isteneinek minden faragott képeit a földre zúzták le."
        },
        {
            "type": "line",
            "value": "Oh én cséplésem és szérűmnek fia, amit hallottam a seregek Urától, Izráel Istenétől, azt jelentém meg néktek!"
        },
        {
            "type": "line",
            "value": "Jövendölés Dúma ellen: Seirből így kiáltnak hozzám: Vigyázó! meddig még az éjszaka, meddig még ez éj?"
        },
        {
            "type": "line",
            "value": "Szólt a vigyázó: Eljött a reggel, az éjszaka is; ha kérdeni akartok, kérdjetek, forduljatok vissza és jertek el!"
        },
        {
            "type": "line",
            "value": "Jövendölés Arábia ellen: Az erdőben háltok Arábiában, Dédán utazó seregei."
        },
        {
            "type": "line",
            "value": "A szomjazó elé hozzatok vizet! Témá földének lakosi kenyerökkel jönnek a bujdosó elébe."
        },
        {
            "type": "line",
            "value": "Mert az ellenség fegyvere előtt bujdosnak, a kivont fegyver előtt és a felvont kézívek előtt és a nehéz harc előtt."
        },
        {
            "type": "line",
            "value": "Mert így szólott hozzám az Úr: Még egy esztendő, mely mint a béresnek esztendeje, és elvész Kédárnak minden dicsősége;"
        },
        {
            "type": "line",
            "value": "És Kédár vitéz fiainak kézíve számának maradéka megkevesedik; mert az Úr, Izráel Istene mondá."
        }
    ]
}
