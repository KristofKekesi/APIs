{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Hadd énekelek kedvesemről, szerelmesemnek énekét az Ő szőlőjéről! Kedvesemnek szőlője van nagyon kövér hegyen;"
        },
        {
            "type": "line",
            "value": "Felásta és megtisztítá kövektől, nemes vesszőt plántált belé, és közepére tornyot építtetett, sőt benne már sajtót is vágatott; és várta, hogy majd jó szőlőt terem, és az vadszőlőt termett!"
        },
        {
            "type": "line",
            "value": "Mostan azért, Jeruzsálem lakosi és Juda férfiai: ítéljetek köztem és szőlőm között!"
        },
        {
            "type": "line",
            "value": "Mit kellett volna még tennem szőlőmmel; mit meg nem tettem vele? Miért vártam, hogy jó szőlőt terem, holott vadat termett?!"
        },
        {
            "type": "line",
            "value": "Azért most tudatom veletek, hogy mit teszek szőlőmmel; elvonszom kerítését, hogy lelegeltessék, elrontom kőfalát, hogy eltapodtassék;"
        },
        {
            "type": "line",
            "value": "És parlaggá teszem; nem metszetik és nem kapáltatik meg, tövis és gaz veri föl, és parancsolok a fellegeknek, hogy rá esőt ne adjanak!"
        },
        {
            "type": "line",
            "value": "A seregek Urának szőlője pedig Izráel háza, és Júda férfiai az Ő gyönyörűséges ültetése; és várt jogőrzésre, s ím lőn jogorzás; és irgalomra, s ím lőn siralom!"
        },
        {
            "type": "line",
            "value": "Jaj azoknak, akik a házhoz házat ragasztanak, és mezőt foglalnak a mezőkhöz, míg egy helyecske sem marad, és csak ti magatok laktok itt e földön!"
        },
        {
            "type": "line",
            "value": "Hallásomra megesküdt a seregeknek Ura, hogy sok házak pusztasággá lesznek, a nagyok és szépek lakos nélkül,"
        },
        {
            "type": "line",
            "value": "Mert tíz hold szőlő egy báth bort ereszt, és egy hómer mag egy efát terem."
        },
        {
            "type": "line",
            "value": "Jaj azoknak, akik jó reggelen részegítő ital után futkosnak, és mulatnak estig, és bor hevíti őket:"
        },
        {
            "type": "line",
            "value": "És citera, lant, dob, síp és bor van lakodalmokban, de az Úrnak dolgát nem tekintik meg, és nem látják kezeinek cselekedetét."
        },
        {
            "type": "line",
            "value": "Ezért fogságba megy népem, mivelhogy tudomány nélkül való, és főemberei éhen halnak, és sokasága szomjú miatt eped meg;"
        },
        {
            "type": "line",
            "value": "Azért a sír kiszélesíti torkát és feltátja száját szertelen, és leszállnak abba népem főemberei, és zajongó sokasága, és minden örvendezői;"
        },
        {
            "type": "line",
            "value": "És porba hajtatik a közember, és megaláztatik a főember, és a nagyok szemei megaláztatnak."
        },
        {
            "type": "line",
            "value": "És felmagasztaltatik a seregeknek Ura az ítéletben, s a szent Isten megszenteli magát igazságban."
        },
        {
            "type": "line",
            "value": "És bárányok legelnek ott, mint legelőjükön, s a gazdagoknak romjain idegenek élnek!"
        },
        {
            "type": "line",
            "value": "Jaj azoknak, akik a vétket hazugságnak kötelein vonszák, és a bűnt mint szekeret köteleken;"
        },
        {
            "type": "line",
            "value": "Akik ezt mondják: siessen és tegye hamar munkáját, hogy lássuk, s közelítsen és jőjjön el Izráel Szentjének tanácsa, hogy tudjuk meg."
        },
        {
            "type": "line",
            "value": "Jaj azoknak, akik a gonoszt jónak mondják és a jót gonosznak; akik a sötétséget világossággá s a világosságot sötétséggé teszik, és teszik a keserűt édessé, s az édest keserűvé!"
        },
        {
            "type": "line",
            "value": "Jaj azoknak, akik magoknak bölcseknek látszanak, és eszesek önnön magok előtt!"
        },
        {
            "type": "line",
            "value": "Jaj azoknak, akik hősök borivásban és híresek részegítő ital vegyítésében;"
        },
        {
            "type": "line",
            "value": "Akik a gonoszt ajándékért igaznak mondják, és az igazak igazságát elfordítják tőlük:"
        },
        {
            "type": "line",
            "value": "Ezért, mint a polyvát megemészti a tűznek nyelve, és az égő széna összeomlik: gyökerök megrothad, virágjok mint a por elszáll, mert a seregek Urának törvényét megvetették, és Izráel szentjének beszédét megútálták."
        },
        {
            "type": "line",
            "value": "Ezért gerjedt fel az Úrnak haragja népe ellen, és felemelé rá kezét, és megveri, hogy a hegyek megrendülnek, és holttestök szemétként fekszik az utcán. Mindezekkel haragja el nem mult, és keze még felemelve van."
        },
        {
            "type": "line",
            "value": "És zászlót emel a távoli népeknek, és süvölt a föld határán lakozóknak, és ímé hamarsággal könnyen eljőnek."
        },
        {
            "type": "line",
            "value": "Nem lesz köztük egy is elfáradott, sem tántorgó; nem szunnyad, és nem aluszik; derekának öve sem oldódik meg, és nem szakad el saruja szíja sem;"
        },
        {
            "type": "line",
            "value": "Nyilai élesek, és minden ő kézívei felvonvák, lovai körme, miként a kova, és kerekei mint a forgószél;"
        },
        {
            "type": "line",
            "value": "Ordítása, mint az oroszláné, és ordít, mint az oroszlán-kölykök, és morog s prédát ragad s elviszi, és nincs, aki elvegye tőle;"
        },
        {
            "type": "line",
            "value": "És rámordul ama napon, mint tenger mormolása; és ő a földre néz, de ímé ott sűrű sötétség; és a nap meghomályosodik a ráborult homályban!"
        }
    ]
}
