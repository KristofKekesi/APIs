{
   "meta": {
   "type": "text",
   "name": "40. Fejezet"
   },
   "data": [
        {
            "type": "line",
            "value": "És szóla az Úr Mózesnek, mondván:"
        },
        {
            "type": "line",
            "value": "Az első hónapban, a hónap első napján, állítsd fel a gyülekezet sátorának hajlékát."
        },
        {
            "type": "line",
            "value": "És tedd oda a bizonyság ládáját, és fedd be a ládát a fedéllel."
        },
        {
            "type": "line",
            "value": "Azután vidd be az asztalt, és hozd azt rendbe a reávalókkal. Vidd be a gyertyatartót is, és gyújtsd meg annak mécseit."
        },
        {
            "type": "line",
            "value": "És helyheztesd a füstölő áldozat arany oltárát a bizonyság ládája elé, tedd fel a leplet a hajlék nyílására."
        },
        {
            "type": "line",
            "value": "Azután helyheztesd az egészen égőáldozat oltárát a gyülekezet sátora hajlékának nyílása elé."
        },
        {
            "type": "line",
            "value": "A mosdómedencét pedig helyheztesd a gyülekezet sátora közé és az oltár közé, és önts belé vizet."
        },
        {
            "type": "line",
            "value": "Azután állítsd fel köröskörül a pitvart, és a pitvar kapujára tedd rá a leplet."
        },
        {
            "type": "line",
            "value": "Azután vedd a kenetnek olaját, és kend meg a hajlékot és mind azt ami benne van: így szenteld meg azt, és minden edényét, hogy szent legyen."
        },
        {
            "type": "line",
            "value": "Kend meg az egészen égőáldozat oltárát is és annak minden edényét; így szenteld meg az oltárt, hogy az oltár legyen szentséges."
        },
        {
            "type": "line",
            "value": "A mosdómedencét és lábát is kend meg; így szenteld meg azt."
        },
        {
            "type": "line",
            "value": "Azután állítsd Áront és az ő fiait a gyülekezet sátorának nyílásához, és mosd meg őket vízzel."
        },
        {
            "type": "line",
            "value": "És öltöztesd fel Áront a szent ruhákba, és kend fel őt; így szenteld fel, és legyen papom."
        },
        {
            "type": "line",
            "value": "Fiait is állítsd elő és öltöztesd fel őket köntösökbe;"
        },
        {
            "type": "line",
            "value": "És kend fel őket, amint az ő atyjokat felkenéd, hogy legyenek papjaim, és lészen az ő megkenetésök nékik örökös papság, az ő nemzetségökben."
        },
        {
            "type": "line",
            "value": "És egészen úgy cselekedék Mózes, amint az Úr parancsolta néki, úgy cselekedék."
        },
        {
            "type": "line",
            "value": "Lőn azért a második év első hónapjában, a hónap első napján, hogy felállíták a hajlékot."
        },
        {
            "type": "line",
            "value": "Mózes tehát felállítá a hajlékot, és letevé annak talpait, a deszkáit is felállítá, beilleszté a reteszrúdakat, és felállítá annak oszlopait."
        },
        {
            "type": "line",
            "value": "Azután kifeszíté a hajlékra a sátort, és a sátor takaróját is reá teríté felülről, amint parancsolta vala az Úr Mózesnek."
        },
        {
            "type": "line",
            "value": "És vevé és betevé a bizonyságot is a ládába, a rúdakat pedig a ládára tevé, és a ládára felül helyezteté a fedelet."
        },
        {
            "type": "line",
            "value": "Azután bevivé a ládát a hajlékba, és feltevé a takaró függönyt, és elfedezé a bizonyság ládáját, amint az Úr parancsolta vala Mózesnek."
        },
        {
            "type": "line",
            "value": "Az asztalt is bevivé a gyülekezet sátorába, a hajléknak északi oldalába, a függönyön kivül."
        },
        {
            "type": "line",
            "value": "És rakott arra kenyereket sorban az Úr előtt, amint az Úr parancsolta vala Mózesnek."
        },
        {
            "type": "line",
            "value": "És a gyertyatartót helyhezteté a gyülekezet sátorába az asztal ellenébe, a hajléknak déli oldalán."
        },
        {
            "type": "line",
            "value": "És meggyújtá a mécseket az Úr előtt, amint az Úr parancsolta vala Mózesnek."
        },
        {
            "type": "line",
            "value": "Az arany oltárt pedig helyhezteté a gyülekezet sátorába a függöny elébe."
        },
        {
            "type": "line",
            "value": "És füstölögtete rajta fűszerekből való füstölőt, amint az Úr parancsolta vala Mózesnek."
        },
        {
            "type": "line",
            "value": "A hajlék nyílására a leplet is felvoná."
        },
        {
            "type": "line",
            "value": "Az egészen égőáldozat oltárát pedig helyhezteté a gyülekezet sátora hajlékának nyílása elé, és áldozék azon egészen égőáldozattal és ételáldozattal, amint parancsolta vala az Úr Mózesnek."
        },
        {
            "type": "line",
            "value": "A mosdómedencét pedig helyhezteté a gyülekezet sátora közé és az oltár közé, és önte abba vizet a mosdásra."
        },
        {
            "type": "line",
            "value": "És megmosák abból Mózes és Áron és az ő fiai kezeiket és lábaikat."
        },
        {
            "type": "line",
            "value": "Mikor a gyülekezet sátorába menének, és mikor az oltárhoz járulának, megmosdának, amint az Úr parancsolta vala Mózesnek."
        },
        {
            "type": "line",
            "value": "Azután felállítá a pitvart a hajlék és az oltár körül, és a pitvar kapujára feltevé a leplet. Így végezé el Mózes a munkát."
        },
        {
            "type": "line",
            "value": "És a felhő befedezé a gyülekezet sátorát, és az Úrnak dicsősége betölté a hajlékot."
        },
        {
            "type": "line",
            "value": "És Mózes nem mehete be a gyülekezet sátorába, mert a felhő rajta nyugovék, és az Úrnak dicsősége tölté be a hajlékot."
        },
        {
            "type": "line",
            "value": "És mikor a felhő felszáll vala a hajlékról, az Izráel fiai elindulának; így lőn egész utazásuk alatt."
        },
        {
            "type": "line",
            "value": "Ha pedig a felhő nem szálla fel, ők sem indulának el, míg csak fel nem szálla."
        },
        {
            "type": "line",
            "value": "Mert az Úrnak felhője vala a hajlékon nappal, éjjel pedig tűz vala azon, az Izráel egész háznépének láttára, egész utazásuk alatt."
        }
    ]
}
