{
   "meta": {
   "type": "text",
   "name": "38. Fejezet"
   },
   "data": [
        {
            "type": "line",
            "value": "És megcsinálá azután az egészen égőáldozat oltárát sittim-fából; öt sing a hossza, öt sing a szélessége; négyszögű és három sing magas."
        },
        {
            "type": "line",
            "value": "És csinála hozzá szarvakat is, a négy szegletére; ő magából voltak a szarvai, és beborítá azt rézzel."
        },
        {
            "type": "line",
            "value": "Azután minden edényét is megcsinálá: a fazekakat, a lapátokat, a medencéket, a villákat és a szenes serpenyőket; minden edényeit rézből csinálá."
        },
        {
            "type": "line",
            "value": "Csinála az oltárhoz hálóforma rostélyt is rézből, annak párkányzata alá, alulról a közepéig."
        },
        {
            "type": "line",
            "value": "Önte négy karikát is rézrostélynak négy szegletére, rúdtartókul."
        },
        {
            "type": "line",
            "value": "A rúdakat sittim-fából csinálá meg, és rézzel borítá be."
        },
        {
            "type": "line",
            "value": "És a rúdakat betolá az oltár oldalain levő karikákba, hogy azokon hordozhassák azt; deszkákból, üresre csinálá azt."
        },
        {
            "type": "line",
            "value": "Megcsinálá a mosdómedencét is rézből, és annak lábát is rézből, a szolgálattevő asszonyok tükreiből, akik a gyülekezet sátorának nyílása előtt szolgáltak."
        },
        {
            "type": "line",
            "value": "A pitvart is megcsinálá dél felől; a déli oldalon a pitvar szőnyege száz singnyi vala sodrott lenből."
        },
        {
            "type": "line",
            "value": "Azoknak húsz oszlopa, és húsz talpa rézből vala; az oszlopok horgai, és azoknak általkötői ezüstből."
        },
        {
            "type": "line",
            "value": "Észak felől is száz singnyi. Azoknak húsz oszlopa és húsz talpa rézből; az oszlopok horgai és általkötői ezüstből valának."
        },
        {
            "type": "line",
            "value": "Napnyugot felől pedig ötven sing szőnyeg vala. Azoknak tíz oszlopa és tíz talpa; az oszlopok horgai és általkötői ezüstből valának."
        },
        {
            "type": "line",
            "value": "A napkeleti oldalon is ötven singnyi."
        },
        {
            "type": "line",
            "value": "Egy felől tizenöt sing szőnyeg vala; három oszlopa és azoknak három talpa."
        },
        {
            "type": "line",
            "value": "És a másik felől is: a pitvar kapujától jobbra is, balra is tizenöt sing szőnyeg, és azoknak három oszlopa, három talpa."
        },
        {
            "type": "line",
            "value": "A pitvarnak minden szőnyege köröskörül sodrott lenből vala."
        },
        {
            "type": "line",
            "value": "Az oszlopok talpai rézből, az oszlopok horgai és általkötői pedig ezüstből valának, azoknak fejei ezüsttel beborítva. A pitvar oszlopait is mind ezüst általkötők övezték."
        },
        {
            "type": "line",
            "value": "A pitvar kapujának leple hímzőmunka vala, kék, és bíborpiros, és karmazsinszínű, és sodrott lenből; hossza húsz sing volt, magassága pedig szélességében öt sing, a pitvar szőnyegeinek megfelelőleg."
        },
        {
            "type": "line",
            "value": "Azoknak négy oszlopa és négy talpa rézből, horgai ezüstből valának; fejeiknek borítása, és általkötőik is ezüstből."
        },
        {
            "type": "line",
            "value": "A hajléknak és a pitvarnak szegei pedig köröskörűl mind rézből valának."
        },
        {
            "type": "line",
            "value": "Ezek a hajléknak, a bizonyság hajlékának részei, amint megszámláltattak a Mózes meghagyásából, a Léviták szolgálatára, Ithamár, az Áron pap fia által."
        },
        {
            "type": "line",
            "value": "Bésaléel a Húr fiának, Urinak fia a Júda nemzetségéből, csinálta mind azt, amit az Úr parancsolt vala Mózesnek."
        },
        {
            "type": "line",
            "value": "És vele együtt Aholiáb, Akhiszamák fia, Dán nemzetségéből aki mester vala a faragásban, a kötő és hímzőmunkában, kék, és bíborpiros, és karmazsinszínű, és lenfonállal."
        },
        {
            "type": "line",
            "value": "Mind az az arany, amely a munkára, a szenthelynek összes munkáira feldolgoztaték, ez az áldozati arany: huszonkilenc talentom, és hétszáz harminc siklus vala, a szent siklus szerint."
        },
        {
            "type": "line",
            "value": "Az ezüst pedig, a gyülekezet megszámlált tagjaitól, száz talentom, és ezer hétszáz hetvenöt siklus, a szent siklus szerint."
        },
        {
            "type": "line",
            "value": "Fejenként egy beka, vagy is fél siklus, a szent siklus szerint, mindenkitől, aki átesett a megszámláltatáson, húsz esztendőstől fölfelé, akik hatszáz háromezeren és ötszázötvenen valának."
        },
        {
            "type": "line",
            "value": "A száz talentom ezüstből megönték a szent helyhez való talpakat, és a függöny oszlopainak talpait; száz talpat száz talentomból, egy talentomból egy talpat."
        },
        {
            "type": "line",
            "value": "Az ezer hétszáz hetvenöt siklusból csinálák az oszlopok horgait, és beboríták azoknak fejeit, és általfogák azokat."
        },
        {
            "type": "line",
            "value": "Az áldozati réz pedig hetven talentom, és kétezer négyszáz siklus vala."
        },
        {
            "type": "line",
            "value": "Abból csinálák a talpakat a gyülekezet sátorának nyílásához, és a réz oltárt, az ahhoz való réz rostélyt, és az oltárnak minden edényeit."
        },
        {
            "type": "line",
            "value": "A pitvar talpait is köröskörül, és a pitvar kapujához való talpakat, meg a hajlék összes szegeit, és a pitvar összes szegeit köröskörül."
        }
    ]
}
