{
   "meta": {
   "type": "text",
   "name": "102. Fejezet"
   },
   "data": [
        {
            "type": "line",
            "value": "A nyomorultnak imádsága, amikor eleped és kiönti panaszát az Úr elé."
        },
        {
            "type": "line",
            "value": "Uram, hallgasd meg az én imádságomat, és kiáltásom jusson te hozzád!"
        },
        {
            "type": "line",
            "value": "Ne rejtsd el a te orcádat tőlem; mikor szorongatnak engem, hajtsd hozzám a te füledet; mikor kiáltok, hamar hallgass meg engem!"
        },
        {
            "type": "line",
            "value": "Mert elenyésznek az én napjaim, mint a füst, és csontjaim, mint valami tűzhely, üszkösök."
        },
        {
            "type": "line",
            "value": "Letaroltatott és megszáradt, mint a fű az én szívem; még kenyerem megevéséről is elfelejtkezem."
        },
        {
            "type": "line",
            "value": "Nyögésemnek szavától csontom a húsomhoz ragadt."
        },
        {
            "type": "line",
            "value": "Hasonló vagyok a pusztai pelikánhoz; olyanná lettem, mint a bagoly a romokon."
        },
        {
            "type": "line",
            "value": "Virrasztok és olyan vagyok, mint a magános madár a háztetőn."
        },
        {
            "type": "line",
            "value": "Minden napon gyaláznak engem ellenségeim, csúfolóim esküsznek én reám."
        },
        {
            "type": "line",
            "value": "Bizony a port eszem kenyér gyanánt, és italomat könyekkel vegyítem,"
        },
        {
            "type": "line",
            "value": "A te felindulásod és búsulásod miatt; mert felemeltél engem és földhöz vertél engem."
        },
        {
            "type": "line",
            "value": "Napjaim olyanok, mint a megnyúlt árnyék; magam pedig, mint a fű, megszáradtam."
        },
        {
            "type": "line",
            "value": "De te Uram örökké megmaradsz, és a te emlékezeted nemzetségről nemzetségre áll."
        },
        {
            "type": "line",
            "value": "Te kelj fel, könyörülj a Sionon! Mert ideje, hogy könyörülj rajta, mert eljött a megszabott idő."
        },
        {
            "type": "line",
            "value": "Mert kedvelik a te szolgáid annak köveit, és a porát is kímélik."
        },
        {
            "type": "line",
            "value": "És félik a népek az Úrnak nevét, és e földnek minden királya a te dicsőségedet;"
        },
        {
            "type": "line",
            "value": "Mivelhogy az Úr megépítette a Siont, megláttatta magát az ő dicsőségében."
        },
        {
            "type": "line",
            "value": "Oda fordult a gyámoltalanok imádsága felé, és azoknak imádságát meg nem útálta."
        },
        {
            "type": "line",
            "value": "Irattassék meg ez a következő nemzedéknek, és a teremtendő nép dicsérni fogja az Urat."
        },
        {
            "type": "line",
            "value": "Mert alátekintett az ő szentségének magaslatáról; a mennyekből a földre nézett le az Úr."
        },
        {
            "type": "line",
            "value": "Hogy meghallja a fogolynak nyögését, és hogy feloldozza a halálnak fiait."
        },
        {
            "type": "line",
            "value": "Hogy hirdessék a Sionon az Úrnak nevét, és az ő dicséretét Jeruzsálemben."
        },
        {
            "type": "line",
            "value": "Mikor egybegyűlnek a népek mindnyájan, és az országok, hogy szolgáljanak az Úrnak."
        },
        {
            "type": "line",
            "value": "Megsanyargatta az én erőmet ez útban, megrövidítette napjaimat."
        },
        {
            "type": "line",
            "value": "Ezt mondám: Én Istenem! Ne vígy el engem az én napjaimnak felén; a te esztendeid nemzedékek nemzedékéig tartanak."
        },
        {
            "type": "line",
            "value": "Régente fundáltad a földet, s az egek is a te kezednek munkája."
        },
        {
            "type": "line",
            "value": "Azok elvesznek, de te megmaradsz; mindazok elavulnak, mint a ruha; mint az öltözetet, elváltoztatod azokat, és elváltoznak."
        },
        {
            "type": "line",
            "value": "De te ugyanaz vagy, és a te esztendeid el nem fogynak."
        },
        {
            "type": "line",
            "value": "A te szolgáidnak fiai megmaradnak, és az ő magvok erősen megáll előtted."
        }
    ]
}
