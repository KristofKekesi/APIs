{
   "meta": {
   "type": "text",
   "name": "72. Fejezet"
   },
   "data": [
        {
            "type": "line",
            "value": "Salamoné. Isten, a te ítéletidet add a királynak, és a te igazságodat a király fiának."
        },
        {
            "type": "line",
            "value": "Hadd ítélje népedet igazsággal, és a te szegényeidet méltányossággal."
        },
        {
            "type": "line",
            "value": "Teremjenek a hegyek békességet a népnek, és a halmok igazságot."
        },
        {
            "type": "line",
            "value": "Legyen birája a nép szegényeinek, segítsen a szűkölködőnek fiain, és törje össze az erőszakoskodót."
        },
        {
            "type": "line",
            "value": "Féljenek téged, amíg a nap áll és ameddig a hold fénylik, nemzedékről nemzedékre."
        },
        {
            "type": "line",
            "value": "Szálljon alá, mint eső a rétre, mint zápor, amely megöntözi a földet."
        },
        {
            "type": "line",
            "value": "Virágozzék az ő idejében az igaz és a béke teljessége, amíg nem lesz a hold."
        },
        {
            "type": "line",
            "value": "És uralkodjék egyik tengertől a másik tengerig, és a nagy folyamtól a föld határáig."
        },
        {
            "type": "line",
            "value": "Boruljanak le előtte a pusztalakók, és nyalják ellenségei a port."
        },
        {
            "type": "line",
            "value": "Tarsis és a szigetek királyai hozzanak ajándékot; Seba és Szeba királyai adománynyal járuljanak elé."
        },
        {
            "type": "line",
            "value": "Hajoljanak meg előtte mind a királyok, és minden nemzet szolgáljon néki."
        },
        {
            "type": "line",
            "value": "Mert megszabadítja a kiáltó szűkölködőt; a nyomorultat, akinek nincs segítője."
        },
        {
            "type": "line",
            "value": "Könyörül a szegényen és szűkölködőn, s a szűkölködők lelkét megszabadítja;"
        },
        {
            "type": "line",
            "value": "Az elnyomástól és erőszaktól megmenti lelköket, és vérök drága az ő szemében."
        },
        {
            "type": "line",
            "value": "És éljen ő és adjanak néki Seba aranyából; imádkozzanak érte szüntelen, és áldják őt minden napon."
        },
        {
            "type": "line",
            "value": "Bő gabona legyen az országban a hegyek tetején is; rengjen gyümölcse, mint a Libanon, s viruljon a városok népe, mint a földnek füve."
        },
        {
            "type": "line",
            "value": "Tartson neve mindörökké; viruljon neve, míg a nap lesz; vele áldják magokat mind a nemzetek, és magasztalják őt."
        },
        {
            "type": "line",
            "value": "Áldott az Úr Isten, Izráelnek Istene, aki csudadolgokat cselekszik egyedül!"
        },
        {
            "type": "line",
            "value": "Áldott legyen az ő dicsőséges neve mindörökké, és teljék be dicsőségével az egész föld. Ámen! Ámen!"
        },
        {
            "type": "line",
            "value": "Itt végződnek Dávidnak, az Isai fiának könyörgései."
        }
    ]
}
