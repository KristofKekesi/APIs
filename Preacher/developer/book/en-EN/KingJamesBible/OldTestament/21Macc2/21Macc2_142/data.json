{
   "meta": {
   "type": "text",
   "name": "142. Fejezet"
   },
   "data": [
        {
            "type": "line",
            "value": "Dávid tanítása; imádság a barlangban létekor."
        },
        {
            "type": "line",
            "value": "Fenszóval hívom az Urat, fenszóval könyörgök az Úrhoz."
        },
        {
            "type": "line",
            "value": "Kiöntöm előtte panaszomat, kitárom előtte nyomorúságomat,"
        },
        {
            "type": "line",
            "value": "Mikor elcsügged bennem a lelkem. Te pedig tudod az én ösvényemet, hogy az úton, amelyen járok, tőrt hánytak elém."
        },
        {
            "type": "line",
            "value": "Tekints jobbra és lásd meg, hogy senki sincsen, aki ismerne; nincsen számomra menedék; senki sem tudakozódik felőlem."
        },
        {
            "type": "line",
            "value": "Hívlak téged, oh Uram; s ezt mondom: Te vagy oltalmam és örökségem az élőknek földén;"
        },
        {
            "type": "line",
            "value": "Figyelmezz esedezésemre, mert igen nyomorult vagyok! Szabadíts meg engem üldözőimtől, mert hatalmasabbak nálamnál!"
        },
        {
            "type": "line",
            "value": "Vezesd ki lelkemet a börtönből, hogy magasztaljam a te nevedet! Az igazak vegyenek engem körül, mikor jól teszel majd velem."
        }
    ]
}
