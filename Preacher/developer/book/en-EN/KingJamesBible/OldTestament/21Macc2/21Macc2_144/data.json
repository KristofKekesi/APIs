{
   "meta": {
   "type": "text",
   "name": "144. Fejezet"
   },
   "data": [
        {
            "type": "line",
            "value": "Dávidé. Áldott az Úr, az én kőváram, aki hadakozásra tanítja kezemet, s viadalra az én ujjaimat."
        },
        {
            "type": "line",
            "value": "Jóltevőm és megoltalmazóm, mentőváram és szabadítóm nékem; paizsom, és az, akiben én bízom: ő veti alám népemet."
        },
        {
            "type": "line",
            "value": "Uram! Micsoda az ember, hogy tudsz felőle, és az embernek fia, hogy gondod van reá?"
        },
        {
            "type": "line",
            "value": "Olyan az ember, mint a lehellet; napjai, mint az átfutó árnyék."
        },
        {
            "type": "line",
            "value": "Uram, hajlítsd meg egeidet és szállj alá; illesd meg a hegyeket, hogy füstölögjenek!"
        },
        {
            "type": "line",
            "value": "Lövelj villámot és hányd szerte őket; bocsásd ki nyilaidat és vedd el eszöket."
        },
        {
            "type": "line",
            "value": "Nyújtsd le kezeidet a magasból; ragadj ki és ments meg engem a nagy vizekből, az idegen-fiak kezéből;"
        },
        {
            "type": "line",
            "value": "Akiknek szájok hazugságot beszél, s jobb kezök a hamisság jobb keze."
        },
        {
            "type": "line",
            "value": "Isten! Új éneket éneklek néked; tízhúrú hangszerrel zengedezlek téged;"
        },
        {
            "type": "line",
            "value": "Ki segítséget ád a királyoknak, s megmenti Dávidot, az ő szolgáját a gonosz szablyától."
        },
        {
            "type": "line",
            "value": "Ragadj ki és ments meg engem az idegen-fiak kezéből, akiknek szájok hazugságot beszél, s jobbkezök a hamisság jobbkeze."
        },
        {
            "type": "line",
            "value": "Hogy fiaink olyanok legyenek, mint a plánták, nagyokká nőve ifjú korukban; leányaink, mint a templom mintájára kifaragott oszlopok."
        },
        {
            "type": "line",
            "value": "Legyenek telve tárházaink, eledelt eledelre szolgáltassanak; juhaink százszorosodjanak, ezerszeresedjenek a mi legelőinken."
        },
        {
            "type": "line",
            "value": "Ökreink megrakodva legyenek; sem betörés, sem kirohanás, sem kiáltozás ne legyen a mi utcáinkon."
        },
        {
            "type": "line",
            "value": "Boldog nép az, amelynek így van dolga; boldog nép az, amelynek az Úr az ő Istene."
        }
    ]
}
