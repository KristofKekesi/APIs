{
   "meta": {
   "type": "text",
   "name": "53. Fejezet"
   },
   "data": [
        {
            "type": "line",
            "value": "Az éneklőmesternek a mahalathra, Dávid tanítása."
        },
        {
            "type": "line",
            "value": "Ezt mondta a balgatag az ő szívében: Nincs Isten. Megromlottak és útálatos hamisságot cselekedtek, nincs aki jót cselekedjék."
        },
        {
            "type": "line",
            "value": "Isten letekint a mennyből az emberek fiaira, hogy meglássa, ha van-é értelmes, Istent kereső?"
        },
        {
            "type": "line",
            "value": "Mindnyájan elhajlottak, és valamennyien megromlottak, nincsen aki jót cselekedjék, nincsen csak egy is."
        },
        {
            "type": "line",
            "value": "Avagy nincs értelem a hamisságnak cselekvőiben, akik az én népemet megeszik, mintha kenyeret ennének, akik az Istent segítségül nem hívják?"
        },
        {
            "type": "line",
            "value": "Ott félnek nagy félelemmel, ahol nincsen félelem; mert az Isten elszéleszti azoknak tetemeit, akik tábort járnak ellened; megszégyeníted azokat, mert az Isten megveti őket."
        },
        {
            "type": "line",
            "value": "Oh, vajha eljönne Sionból Izráelnek a szabadítás! Mikor az Úr visszahozza az ő népének foglyait, örül majd Jákób és vigad Izráel!"
        }
    ]
}
