{
   "meta": {
   "type": "text",
   "name": "17. Fejezet"
   },
   "data": [
        {
            "type": "line",
            "value": "Dávid imádsága. Hallgasd meg, Uram, az igazságot, vedd észre könyörgésemet, figyelmezzél imádságomra, mely nem jő csalárd ajakról."
        },
        {
            "type": "line",
            "value": "A te orcádtól jőjjön ki ítéletem, a te szemeid hadd lássanak igazat."
        },
        {
            "type": "line",
            "value": "Megpróbáltad az én szívemet, meglátogattál éjjel; próbáltál engem, nem találtál semmi rosszat; ha tán gondoltam is, nem jött ki a számon."
        },
        {
            "type": "line",
            "value": "Az emberek cselekedeteinél a te ajkad igéjével vigyáztam az erőszakosnak ösvényeire."
        },
        {
            "type": "line",
            "value": "Ragaszkodtak lépteim a te ösvényeidhez, nem ingadoztak lábaim."
        },
        {
            "type": "line",
            "value": "Hívtalak én, mert te felelhetsz nékem, Istenem! Hajtsd hozzám füledet, hallgasd meg az én beszédemet."
        },
        {
            "type": "line",
            "value": "Mutasd meg csudálatosan a te kegyelmedet, aki megszabadítod jobboddal a te benned bízókat a támadóktól."
        },
        {
            "type": "line",
            "value": "Tarts meg engemet, mint szemed fényét; szárnyaid árnyékába rejts el engemet."
        },
        {
            "type": "line",
            "value": "A gonoszok elől, akik pusztítanak engem; ellenségeim elől, akik lelkendezve vesznek körül engem."
        },
        {
            "type": "line",
            "value": "Megkövéredett szívöket elzárták, szájokkal kevélyen szólanak."
        },
        {
            "type": "line",
            "value": "Körülvettek most minket mentünkben; szemeiket ránk szegzik, hogy földre terítsenek."
        },
        {
            "type": "line",
            "value": "Hasonlók az oroszlánhoz, amely zsákmányra szomjaz, és a rejtekhelyen ülő oroszlánkölyökhöz."
        },
        {
            "type": "line",
            "value": "Kelj fel, oh Uram! Szállj vele szembe, terítsd le őt, szabadítsd meg lelkemet a gonosztól fegyvereddel;"
        },
        {
            "type": "line",
            "value": "Az emberektől, oh Uram, kezeddel, a világ embereitől! Az ő osztályrészük az életben van; megtöltötted hasukat javaiddal, bővölködnek fiakkal, amiök pedig marad, gyermekeikre hagyják."
        },
        {
            "type": "line",
            "value": "Én igazságban nézem a te orcádat, megelégszem a te ábrázatoddal, midőn felserkenek."
        }
    ]
}
