{
   "meta": {
   "type": "text",
   "name": "25. Fejezet"
   },
   "data": [
        {
            "type": "line",
            "value": "Dávidé. Hozzád emelem, Uram, lelkemet!"
        },
        {
            "type": "line",
            "value": "Istenem, benned bízom; ne szégyenüljek meg; ne örüljenek rajtam ellenségeim."
        },
        {
            "type": "line",
            "value": "Senki se szégyenüljön meg, aki téged vár; szégyenüljenek meg, akik ok nélkül elpártolnak tőled."
        },
        {
            "type": "line",
            "value": "Útjaidat, Uram, ismertesd meg velem, ösvényeidre taníts meg engem."
        },
        {
            "type": "line",
            "value": "Vezess engem a te igazságodban és taníts engem, mert te vagy az én szabadító Istenem, mindennap várlak téged."
        },
        {
            "type": "line",
            "value": "Emlékezzél meg, Uram, irgalmasságodról és kegyelmedről, mert azok öröktől fogva vannak."
        },
        {
            "type": "line",
            "value": "Ifjúságomnak vétkeiről és bűneimről ne emlékezzél meg; kegyelmed szerint emlékezzél meg rólam, a te jóvoltodért, Uram!"
        },
        {
            "type": "line",
            "value": "Jó és igaz az Úr, azért útba igazítja a vétkezőket."
        },
        {
            "type": "line",
            "value": "Igazságban járatja az alázatosokat, és az ő útjára tanítja meg az alázatosokat."
        },
        {
            "type": "line",
            "value": "Az Úrnak minden útja kegyelem és hűség azoknak, akik szövetségét és bizonyságait megtartják."
        },
        {
            "type": "line",
            "value": "A te nevedért, Uram, bocsásd meg bűnömet, mert sok az."
        },
        {
            "type": "line",
            "value": "Kicsoda az, aki féli az Urat? Megmutatja annak az útat, amelyet válasszon."
        },
        {
            "type": "line",
            "value": "Annak lelke megmarad a jóban, és magzatja örökli a földet."
        },
        {
            "type": "line",
            "value": "Az Úr bizodalmas az őt félőkhöz, és szövetségével oktatja őket."
        },
        {
            "type": "line",
            "value": "Szemeim mindenha az Úrra néznek, mert ő húzza ki a tőrből lábamat."
        },
        {
            "type": "line",
            "value": "Tekints reám és könyörülj rajtam, mert árva és szegény vagyok."
        },
        {
            "type": "line",
            "value": "Eláradtak szívemnek szorongásai, nyomorúságaimból szabadíts meg engem."
        },
        {
            "type": "line",
            "value": "Lásd meg szegénységemet és gyötrelmemet; bocsásd meg minden bűnömet."
        },
        {
            "type": "line",
            "value": "Lásd meg ellenségeimet, mert megsokasodtak, és gyilkos gyűlölséggel gyűlölnek engem."
        },
        {
            "type": "line",
            "value": "Őrizd meg lelkemet és szabadíts meg engem; ne szégyenüljek meg, hogy benned bíztam."
        },
        {
            "type": "line",
            "value": "Ártatlanság és becsület védelmezzenek meg engem, mert téged várlak."
        },
        {
            "type": "line",
            "value": "Mentsd ki, Isten, Izráelt minden bajából."
        }
    ]
}
