{
   "meta": {
   "type": "text",
   "name": "19. Fejezet"
   },
   "data": [
        {
            "type": "line",
            "value": "Az éneklőmesternek; Dávid zsoltára."
        },
        {
            "type": "line",
            "value": "Az egek beszélik Isten dicsőségét, és kezeinek munkáját hirdeti az égboltozat."
        },
        {
            "type": "line",
            "value": "Nap napnak mond beszédet; éj éjnek ad jelentést."
        },
        {
            "type": "line",
            "value": "Nem olyan szó, sem olyan beszéd, amelynek hangja nem hallható:"
        },
        {
            "type": "line",
            "value": "Szózatuk kihat az egész földre, és a világ végére az ő mondásuk. A napnak csinált bennök sátort."
        },
        {
            "type": "line",
            "value": "Olyan ez, mint egy vőlegény, aki az ő ágyasházából jön ki; örvend, mint egy hős, hogy futhatja a pályát."
        },
        {
            "type": "line",
            "value": "Kijövetele az ég egyik szélétől s forgása a másik széléig; és nincs semmi, ami elrejtőzhetnék hevétől."
        },
        {
            "type": "line",
            "value": "Az Úrnak törvénye tökéletes, megeleveníti a lelket; az Úrnak bizonyságtétele biztos, bölcscsé teszi az együgyűt."
        },
        {
            "type": "line",
            "value": "Az Úrnak rendelései helyesek, megvidámítják a szívet; az Úrnak parancsolata világos, megvilágosítja a szemeket."
        },
        {
            "type": "line",
            "value": "Az Úrnak félelme tiszta, megáll mindörökké; az Úrnak ítéletei változhatatlanok s mindenestől fogva igazságosak."
        },
        {
            "type": "line",
            "value": "Kivánatosabbak az aranynál, még a sok színaranynál is; és édesebbek a méznél, még a színméznél is."
        },
        {
            "type": "line",
            "value": "Szolgádat is intik azok; aki megtartja azokat, nagy jutalma van."
        },
        {
            "type": "line",
            "value": "Ki veheti észre a tévedéseket? Titkos bűnöktől tisztíts meg engemet."
        },
        {
            "type": "line",
            "value": "Tartsd távol a te szolgádat a szándékosoktól; ne uralkodjanak rajtam; akkor ártatlan leszek, és tiszta leszek, sok vétektől."
        },
        {
            "type": "line",
            "value": "Legyenek kedvedre valók szájam mondásai, és az én szívem gondolatai előtted, legyenek, oh Uram, kősziklám és megváltóm."
        }
    ]
}
