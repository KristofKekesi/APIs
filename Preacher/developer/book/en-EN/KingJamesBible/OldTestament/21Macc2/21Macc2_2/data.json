{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Miért dühösködnek a pogányok, és gondolnak hiábavalóságot a népek?"
        },
        {
            "type": "line",
            "value": "A föld királyai felkerekednek és a fejedelmek együtt tanácskoznak az Úr ellen és az ő felkentje ellen:"
        },
        {
            "type": "line",
            "value": "Szaggassuk le az ő bilincseiket, és dobjuk le magunkról köteleiket!"
        },
        {
            "type": "line",
            "value": "Az egekben lakozó neveti, az Úr megcsúfolja őket."
        },
        {
            "type": "line",
            "value": "Majd szól nékik haragjában, és megrettenti őket gerjedelmében:"
        },
        {
            "type": "line",
            "value": "Én kentem ám fel az én királyomat a Sionon, az én szent hegyemen!"
        },
        {
            "type": "line",
            "value": "Törvényül hirdetem: Az Úr mondá nékem: Én fiam vagy te; én ma nemzettelek téged."
        },
        {
            "type": "line",
            "value": "Kérjed tőlem és odaadom néked a pogányokat örökségül, és birtokodul a föld határait."
        },
        {
            "type": "line",
            "value": "Összetöröd őket vasvesszővel: széjjelzúzod őket, mint cserépedényt."
        },
        {
            "type": "line",
            "value": "Azért, királyok, legyetek eszesek, és okuljatok földnek bírái!"
        },
        {
            "type": "line",
            "value": "Szolgáljátok az Urat félelemmel, és örüljetek reszketéssel."
        },
        {
            "type": "line",
            "value": "Csókoljátok a Fiút, hogy meg ne haragudjék és el ne vesszetek az úton, mert hamar felgerjed az ő haragja. Boldogok mindazok, akik ő benne bíznak!"
        }
    ]
}
