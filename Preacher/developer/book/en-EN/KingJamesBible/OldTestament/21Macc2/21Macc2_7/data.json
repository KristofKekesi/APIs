{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Dávid siggajonja, amelyet az Úrhoz énekelt a Benjáminita Kús beszéde miatt."
        },
        {
            "type": "line",
            "value": "Én Uram Istenem, benned bízom; oltalmazz meg engem minden üldözőmtől, és szabadíts meg engem,"
        },
        {
            "type": "line",
            "value": "Hogy szét ne tépje, mint az oroszlán az én lelkemet, szét ne szaggassa, ha nincsen szabadító."
        },
        {
            "type": "line",
            "value": "Én Uram Istenem, ha cselekedtem ezt, ha hamisság van az én kezeimben."
        },
        {
            "type": "line",
            "value": "Ha gonosszal fizettem jó emberemnek, és háborgattam ok nélkül való ellenségemet:"
        },
        {
            "type": "line",
            "value": "Akkor ellenség üldözze lelkemet s érje el és tapodja földre az én életemet, és sujtsa porba az én dicsőségemet. Szela."
        },
        {
            "type": "line",
            "value": "Kelj fel, Uram, haragodban, emelkedjél fel ellenségeim dühe ellen; serkenj fel mellettem, te, aki parancsoltál ítéletet!"
        },
        {
            "type": "line",
            "value": "És népek gyülekezete vegyen téged körül, és felettök térj vissza a magasságba."
        },
        {
            "type": "line",
            "value": "Az Úr ítéli meg a népeket. Bírálj meg engem Uram, az én igazságom és ártatlanságom szerint!"
        },
        {
            "type": "line",
            "value": "Szünjék meg, kérlek, a gonoszok rosszasága és erősítsd meg az igazat; mert az igaz Isten vizsgálja meg a szíveket és veséket."
        },
        {
            "type": "line",
            "value": "Az én paizsom az Istennél van, aki megszabadítja az igazszívűeket."
        },
        {
            "type": "line",
            "value": "Isten igaz biró; és olyan Isten, aki mindennap haragszik."
        },
        {
            "type": "line",
            "value": "Ha meg nem tér a gonosz, kardját élesíti, kézívét felvonja és felkészíti azt."
        },
        {
            "type": "line",
            "value": "Halálos eszközöket fordít reá, és megtüzesíti nyilait."
        },
        {
            "type": "line",
            "value": "Ímé, álnoksággal vajúdik a gonosz, hamisságot fogan és hazugságot szül."
        },
        {
            "type": "line",
            "value": "Gödröt ás és mélyre vájja azt; de beleesik a verembe, amit csinált."
        },
        {
            "type": "line",
            "value": "Forduljon vissza fejére az, amit elkövetett, és szálljon feje tetejére az ő erőszakossága."
        },
        {
            "type": "line",
            "value": "Dicsérem az Urat az ő igazsága szerint, és éneklek a felséges Úr nevének."
        }
    ]
}
