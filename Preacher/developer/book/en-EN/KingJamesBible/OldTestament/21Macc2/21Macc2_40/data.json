{
   "meta": {
   "type": "text",
   "name": "40. Fejezet"
   },
   "data": [
        {
            "type": "line",
            "value": "Az éneklőmesternek; Dávid zsoltára."
        },
        {
            "type": "line",
            "value": "Várván vártam az Urat, és hozzám hajolt, és meghallgatta kiáltásomat."
        },
        {
            "type": "line",
            "value": "És kivont engem a pusztulás gödréből, a sáros fertőből, és sziklára állította fel lábamat, megerősítvén lépteimet."
        },
        {
            "type": "line",
            "value": "És új éneket adott szájamba, a mi Istenünknek dicséretét; sokan látták és megfélemlettek, és bíztak az Úrban."
        },
        {
            "type": "line",
            "value": "Boldog ember az, aki az Úrba vetette bizodalmát, és nem fordul a kevélyekhez és a hazugságra vetemedettekhez!"
        },
        {
            "type": "line",
            "value": "Sokat cselekedtél te, Uram Istenem, a te csodáiddal és terveiddel mi érettünk; semmi sem hasonlítható hozzád; hirdetném és elbeszélném, de többek, semhogy elszámlálhatnám."
        },
        {
            "type": "line",
            "value": "Véres áldozatot és ételáldozatot nem kedveltél; füleimet fölnyitottad; égőáldozatot és bűnért való áldozatot sem kívántál."
        },
        {
            "type": "line",
            "value": "Akkor azt mondtam: Ímé jövök; a könyvtekercsben írva van felőlem,"
        },
        {
            "type": "line",
            "value": "Hogy teljesítsem a te akaratodat; ezt kedvelem, én Istenem, a te törvényed keblem közepette van."
        },
        {
            "type": "line",
            "value": "Vígan hirdetem az igazságosságot a nagy gyülekezetben; ímé, nem tartom vissza ajkamat, te tudod, óh Uram!"
        },
        {
            "type": "line",
            "value": "Igazságosságodat nem rejtem el szívemben, elmondom a te hűségedet és segítségedet; nem titkolom el kegyelmedet és igazságodat a nagy gyülekezetben."
        },
        {
            "type": "line",
            "value": "Te, Uram, ne tartsd vissza tőlem irgalmadat; kegyelmed és igazságod mindig megóvnak engem."
        },
        {
            "type": "line",
            "value": "Mert bajok vettek engem körül, amelyeknek számuk sincsen; utolértek bűneim, amelyeket végig sem nézhetek; számosabbak a fejem hajszálainál, és a szívem is elhagyott engem."
        },
        {
            "type": "line",
            "value": "Tessék Uram néked, hogy megments engemet; siess Uram segítségemre!"
        },
        {
            "type": "line",
            "value": "Szégyenüljenek meg és piruljanak mind, akik életemre törnek, hogy elragadják azt; riadjanak vissza, gyalázat érje, akik bajomat kívánják."
        },
        {
            "type": "line",
            "value": "Pusztuljanak el az ő gyalázatosságuk miatt, akik azt mondják nékem: Hehé, hehé!"
        },
        {
            "type": "line",
            "value": "Örülnek és örvendeznek majd mindazok, akik téged keresnek; azt mondják mindenha: Magasztaltassék fel az Úr, akik szeretik a te szabadításodat."
        },
        {
            "type": "line",
            "value": "Rólam is, noha én szegény és nyomorult vagyok, az én Uram visel gondot. Te vagy segítségem, szabadítóm, oh Istenem, ne késsél!"
        }
    ]
}
