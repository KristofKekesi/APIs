{
   "meta": {
   "type": "text",
   "name": "119. Fejezet"
   },
   "data": [
        {
            "type": "line",
            "value": "Boldogok, akiknek útjok feddhetetlen, akik az Úr törvényében járnak."
        },
        {
            "type": "line",
            "value": "Boldogok, akik megőrzik az ő bizonyságait, és teljes szívből keresik őt."
        },
        {
            "type": "line",
            "value": "És nem cselekesznek hamisságot; az ő útaiban járnak."
        },
        {
            "type": "line",
            "value": "Te parancsoltad Uram, hogy határozataidat jól megőrizzük."
        },
        {
            "type": "line",
            "value": "Vajha igazgattatnának az én útaim a te rendeléseid megőrzésére!"
        },
        {
            "type": "line",
            "value": "Akkor nem szégyenülnék meg, ha figyelnék minden parancsolatodra!"
        },
        {
            "type": "line",
            "value": "Hálát adok néked tiszta szívből, hogy megtanítottál engem a te igazságod ítéleteire."
        },
        {
            "type": "line",
            "value": "A te rendeléseidet megőrzöm; soha ne hagyj el engem!"
        },
        {
            "type": "line",
            "value": "Mi módon őrizheti meg tisztán az ifjú az ő útát, ha nem a te beszédednek megtartása által?"
        },
        {
            "type": "line",
            "value": "Teljes szívből kerestelek téged: ne engedj eltévedeznem a te parancsolataidtól!"
        },
        {
            "type": "line",
            "value": "Szívembe rejtettem a te beszédedet, hogy ne vétkezzem ellened."
        },
        {
            "type": "line",
            "value": "Áldott vagy te, Uram! Taníts meg engem a te rendeléseidre."
        },
        {
            "type": "line",
            "value": "Ajkaimmal hirdetem a te szádnak minden ítéletét."
        },
        {
            "type": "line",
            "value": "Inkább gyönyörködöm a te bizonyságaidnak útjában, mint minden gazdagságban."
        },
        {
            "type": "line",
            "value": "A te határozataidról gondolkodom, és a te ösvényeidre nézek."
        },
        {
            "type": "line",
            "value": "Gyönyörködöm a te rendeléseidben; a te beszédedről nem feledkezem el."
        },
        {
            "type": "line",
            "value": "Tégy jól a te szolgáddal, hogy éljek és megtartsam a te beszédedet."
        },
        {
            "type": "line",
            "value": "Nyisd meg az én szemeimet, hogy szemléljem a te törvényednek csodálatos voltát."
        },
        {
            "type": "line",
            "value": "Jövevény vagyok e földön, ne rejtsd el tőlem a te parancsolataidat."
        },
        {
            "type": "line",
            "value": "Elfogyatkozik az én lelkem, a te ítéleteid után való szüntelen vágyódás miatt."
        },
        {
            "type": "line",
            "value": "Megdorgálod a kevélyeket; átkozottak, akik elhajolnak parancsolataidtól."
        },
        {
            "type": "line",
            "value": "Fordítsd el rólam a szidalmat és gyalázatot, mert megőriztem a te bizonyságaidat!"
        },
        {
            "type": "line",
            "value": "Még ha fejedelmek összeülnek, ellenem beszélnek is; a te szolgád a te rendeléseidről gondolkodik."
        },
        {
            "type": "line",
            "value": "A te bizonyságaid én gyönyörűségem, és én tanácsadóim."
        },
        {
            "type": "line",
            "value": "Lelkem a porhoz tapad; eleveníts meg engem a te igéreted szerint."
        },
        {
            "type": "line",
            "value": "Útaimat elbeszéltem előtted és te meghallgattál engem; taníts meg a te rendeléseidre!"
        },
        {
            "type": "line",
            "value": "Add értenem a te határozataidnak útát, hogy gondolkodjam a te csodálatos dolgaidról!"
        },
        {
            "type": "line",
            "value": "Sír a lelkem a keserűség miatt; vigasztalj meg a te igéd szerint!"
        },
        {
            "type": "line",
            "value": "A hamisságnak útját távoztasd el tőlem, és a te törvényeddel ajándékozz meg engem!"
        },
        {
            "type": "line",
            "value": "Az igazság útját választottam; a te ítéleteid forognak előttem."
        },
        {
            "type": "line",
            "value": "Ragaszkodom a te bizonyságaidhoz; Uram, ne hagyj megszégyenülni!"
        },
        {
            "type": "line",
            "value": "A te parancsolataidnak útján járok, ha megvigasztalod az én szívemet!"
        },
        {
            "type": "line",
            "value": "Taníts meg Uram a te rendeléseidnek útjára, hogy megőrizzem azt mindvégig."
        },
        {
            "type": "line",
            "value": "Oktass, hogy megőrizzem a te törvényedet, és megtartsam azt teljes szívemből."
        },
        {
            "type": "line",
            "value": "Vezérelj a te parancsolataidnak útján, mert gyönyörködöm abban."
        },
        {
            "type": "line",
            "value": "Hajtsd szívemet a te bizonyságaidhoz, és ne a telhetetlenségre."
        },
        {
            "type": "line",
            "value": "Fordítsd el az én szemeimet, hogy ne lássanak hiábavalóságot; a te útadon éltess engemet."
        },
        {
            "type": "line",
            "value": "Teljesítsd igéretedet a te szolgádnak, aki fél téged."
        },
        {
            "type": "line",
            "value": "Fordítsd el tőlem a gyalázatot, amitől félek; hiszen jók a te ítéleteid."
        },
        {
            "type": "line",
            "value": "Ímé, kivánkozom a te határozataid után; éltess engem a te igazságod által."
        },
        {
            "type": "line",
            "value": "És szálljon reám, Uram, a te kegyelmed, a te szabadításod, amint megigérted,"
        },
        {
            "type": "line",
            "value": "Hogy megfelelhessek az engem gyalázónak, hiszen bizodalmam van a te igédben!"
        },
        {
            "type": "line",
            "value": "És az igazságnak beszédét se vedd el soha az én számtól, mert várom a te ítéleteidet!"
        },
        {
            "type": "line",
            "value": "És megtartom a te törvényedet mindenkor és mindörökké."
        },
        {
            "type": "line",
            "value": "És tágas téren járok, mert a te határozataidat keresem."
        },
        {
            "type": "line",
            "value": "És a királyok előtt szólok a te bizonyságaidról, és nem szégyenülök meg."
        },
        {
            "type": "line",
            "value": "És gyönyörködöm a te parancsolataidban, amelyeket szeretek."
        },
        {
            "type": "line",
            "value": "És felemelem kezeimet a te parancsolataidra, amelyeket szeretek, és gondolkodom a te rendeléseidről."
        },
        {
            "type": "line",
            "value": "Emlékezzél meg a te szolgádnak adott igédről, amelyhez nékem reménységet adtál!"
        },
        {
            "type": "line",
            "value": "Ez vigasztalásom nyomorúságomban, mert a te beszéded megelevenít engem."
        },
        {
            "type": "line",
            "value": "A kevélyek szerfelett gúnyoltak engem; nem hajlottam el a te törvényedtől."
        },
        {
            "type": "line",
            "value": "Megemlékezem a te öröktől fogva való ítéleteidről Uram, és vigasztalódom."
        },
        {
            "type": "line",
            "value": "Harag vett rajtam erőt az istentelenek miatt, akik elhagyták a te törvényedet."
        },
        {
            "type": "line",
            "value": "Ének volt rám nézve minden parancsolatod bujdosásomnak hajlékában."
        },
        {
            "type": "line",
            "value": "Uram! a te nevedről emlékezem éjjel, és megtartom a te törvényedet."
        },
        {
            "type": "line",
            "value": "Ez jutott nékem, hogy a te határozataidat megőriztem."
        },
        {
            "type": "line",
            "value": "Azt mondám Uram, hogy az én részem a te beszédeidnek megtartása."
        },
        {
            "type": "line",
            "value": "Teljes szívből könyörgök a te színed előtt: könyörülj rajtam a te igéreted szerint!"
        },
        {
            "type": "line",
            "value": "Meggondoltam az én útaimat, és lábaimat a te bizonyságaidhoz fordítom."
        },
        {
            "type": "line",
            "value": "Sietek és nem mulasztom el, hogy megtartsam a te parancsolataidat."
        },
        {
            "type": "line",
            "value": "Az istentelenek kötelei körülkerítettek engem; de a te törvényedről el nem feledkezem."
        },
        {
            "type": "line",
            "value": "Éjfélkor felkelek, hogy hálát adjak néked, igazságod ítéleteiért."
        },
        {
            "type": "line",
            "value": "Társok vagyok mindazoknak, akik félnek téged, és akik határozataidat megtartják."
        },
        {
            "type": "line",
            "value": "A te kegyelmeddel, oh Uram, teljes e föld: taníts meg engem rendeléseidre!"
        },
        {
            "type": "line",
            "value": "Jót cselekedtél a te szolgáddal, Uram, a te igéd szerint."
        },
        {
            "type": "line",
            "value": "Az okosságnak és tudománynak drága voltára taníts meg engem, mert hiszek a te parancsolataidnak."
        },
        {
            "type": "line",
            "value": "Minekelőtte megaláztattam, tévelyegtem vala; most pedig vigyázok a te szódra."
        },
        {
            "type": "line",
            "value": "Jó vagy te és jóltevő, taníts meg engem a te rendeléseidre."
        },
        {
            "type": "line",
            "value": "A kevélyek hazugságot költöttek reám, de én teljes szívből megtartom a te parancsolataidat."
        },
        {
            "type": "line",
            "value": "Kövér az ő szívök, mint a háj; de én a te törvényedben gyönyörködöm."
        },
        {
            "type": "line",
            "value": "Jó nékem, hogy megaláztál, azért, hogy megtanuljam a te rendeléseidet."
        },
        {
            "type": "line",
            "value": "A te szádnak törvénye jobb nékem, mint sok ezer arany és ezüst."
        },
        {
            "type": "line",
            "value": "A te kezeid teremtettek és erősítettek meg engem; oktass, hogy megtanuljam parancsolataidat."
        },
        {
            "type": "line",
            "value": "Akik téged félnek, látnak engem és örvendeznek, mivel a te igédben van az én reménységem."
        },
        {
            "type": "line",
            "value": "Tudom Uram, hogy a te ítéleteid igazak, és igazságosan aláztál meg engem."
        },
        {
            "type": "line",
            "value": "Legyen velem a te kegyelmed, hogy megvígasztalódjam a te szolgádnak tett igéreted szerint."
        },
        {
            "type": "line",
            "value": "Szálljon reám a te irgalmasságod, hogy éljek, mert a te törvényedben gyönyörködöm."
        },
        {
            "type": "line",
            "value": "Szégyenüljenek meg a kevélyek, akik csalárdul elnyomtak engem, holott én a te határozataidról gondolkodom."
        },
        {
            "type": "line",
            "value": "Forduljanak hozzám, akik téged félnek, és ismerik a te bizonyságaidat!"
        },
        {
            "type": "line",
            "value": "Legyen az én szívem feddhetetlen a te rendeléseidben, hogy meg ne szégyenüljek."
        },
        {
            "type": "line",
            "value": "Elfogyatkozik az én lelkem a te szabadításod kivánása miatt; a te igédben van az én reménységem."
        },
        {
            "type": "line",
            "value": "A te beszéded kivánása miatt elfogyatkoznak az én szemeim, mondván: mikor vígasztalsz meg engem?"
        },
        {
            "type": "line",
            "value": "Noha olyanná lettem, mint a füstön levő tömlő; a te rendeléseidről el nem feledkezem."
        },
        {
            "type": "line",
            "value": "Mennyi a te szolgádnak napja, és mikor tartasz ítéletet az én üldözőim felett?"
        },
        {
            "type": "line",
            "value": "Vermet ástak nékem a kevélyek, akik nem a te törvényed szerint élnek."
        },
        {
            "type": "line",
            "value": "Minden parancsolatod igaz; csalárdul üldöznek engem; segíts meg engem!"
        },
        {
            "type": "line",
            "value": "Csaknem semmivé tettek engem e földön, de én nem hagytam el a te határozataidat."
        },
        {
            "type": "line",
            "value": "A te kegyelmed szerint eleveníts meg engem, hogy megőrizhessem a te szádnak bizonyságait."
        },
        {
            "type": "line",
            "value": "Uram! örökké megmarad a te igéd a mennyben."
        },
        {
            "type": "line",
            "value": "Nemzedékről nemzedékre van a te igazságod, te erősítetted meg a földet és áll az."
        },
        {
            "type": "line",
            "value": "A te ítéleteid szerint áll minden ma is; mert minden, ami van, te néked szolgál."
        },
        {
            "type": "line",
            "value": "Ha nem a te törvényed lett volna az én gyönyörűségem, akkor elvesztem volna az én nyomorúságomban."
        },
        {
            "type": "line",
            "value": "Soha sem feledkezem el a te határozataidról, mert azok által elevenítettél meg engem."
        },
        {
            "type": "line",
            "value": "Tied vagyok, tarts meg engem, mert a te határozataidat keresem."
        },
        {
            "type": "line",
            "value": "Vártak rám a gonoszok, hogy elveszessenek, de én a te bizonyságaidra figyelek."
        },
        {
            "type": "line",
            "value": "Látom, minden tökéletes dolognak vége van, de a te parancsolatodnak nincs határa."
        },
        {
            "type": "line",
            "value": "Mely igen szeretem a te törvényedet, egész napestig arról gondolkodom!"
        },
        {
            "type": "line",
            "value": "Az én ellenségeimnél bölcsebbé teszel engem a te parancsolataiddal, mert mindenkor velem vannak azok."
        },
        {
            "type": "line",
            "value": "Minden tanítómnál értelmesebb lettem, mert a te bizonyságaid az én gondolataim."
        },
        {
            "type": "line",
            "value": "Előrelátóbb vagyok, mint az öreg emberek, mert vigyázok a te határozataidra."
        },
        {
            "type": "line",
            "value": "Minden gonosz ösvénytől visszatartóztattam lábaimat, hogy megtartsam a te beszédedet."
        },
        {
            "type": "line",
            "value": "Nem távoztam el a te ítéleteidtől, mert te oktattál engem."
        },
        {
            "type": "line",
            "value": "Mily édes az én ínyemnek a te beszéded; méznél édesbb az az én számnak!"
        },
        {
            "type": "line",
            "value": "A te határozataidból leszek értelmes, gyűlölöm azért a hamisságnak minden ösvényét."
        },
        {
            "type": "line",
            "value": "Az én lábamnak szövétneke a te igéd, és ösvényemnek világossága."
        },
        {
            "type": "line",
            "value": "Megesküdtem és megállom, hogy megtartom a te igazságodnak ítéleteit."
        },
        {
            "type": "line",
            "value": "Felette nagy nyomorúságban vagyok; Uram, eleveníts meg a te igéd szerint."
        },
        {
            "type": "line",
            "value": "Szájamnak önkéntes áldozatai legyenek kedvesek előtted Uram! és taníts meg a te ítéleteidre."
        },
        {
            "type": "line",
            "value": "Lelkem mindig veszedelemben van, mindazáltal a te törvényedről el nem feledkezem."
        },
        {
            "type": "line",
            "value": "Tőrt vetettek ellenem az istentelenek, de a te határozataidtól el nem tévelyedtem."
        },
        {
            "type": "line",
            "value": "A te bizonyságaid az én örökségem mindenha, mert szívemnek örömei azok."
        },
        {
            "type": "line",
            "value": "Az én szívem hajlik a te rendeléseid teljesítésére mindenha és mindvégig."
        },
        {
            "type": "line",
            "value": "Az állhatatlanokat gyűlölöm, de a te törvényedet szeretem."
        },
        {
            "type": "line",
            "value": "Menedékem és paizsom vagy te; igédben van az én reménységem."
        },
        {
            "type": "line",
            "value": "Távozzatok tőlem gonoszok, hogy megőrizzem az én Istenemnek parancsolatait."
        },
        {
            "type": "line",
            "value": "Támogass engem a te beszéded szerint, hogy éljek, és ne engedd, hogy megszégyenüljek reménységemben."
        },
        {
            "type": "line",
            "value": "Segélj, hogy megmaradjak, és gyönyörködjem a te rendeléseidben szüntelen."
        },
        {
            "type": "line",
            "value": "Megtapodod mindazokat, akik rendeléseidtől elhajolnak, mert az ő álnokságuk hazugság."
        },
        {
            "type": "line",
            "value": "Mint salakot mind elveted e földnek istenteleneit, azért szeretem a te bizonyságaidat."
        },
        {
            "type": "line",
            "value": "Borzad testem a tőled való félelem miatt, és félek a te ítéleteidtől."
        },
        {
            "type": "line",
            "value": "Méltányosságot és igazságot cselekedtem; ne adj át nyomorgatóimnak!"
        },
        {
            "type": "line",
            "value": "Légy kezes a te szolgádért az ő javára, hogy a kevélyek el ne nyomjanak engem."
        },
        {
            "type": "line",
            "value": "Szemeim epekednek a te szabadításod és a te igazságod beszéde után."
        },
        {
            "type": "line",
            "value": "Cselekedjél a te szolgáddal a te kegyelmességed szerint, és a te rendeléseidre taníts meg engem!"
        },
        {
            "type": "line",
            "value": "Szolgád vagyok, oktass, hogy megismerjem a te bizonyságaidat!"
        },
        {
            "type": "line",
            "value": "Ideje, hogy az Úr cselekedjék; megrontották a te törvényedet."
        },
        {
            "type": "line",
            "value": "Inkább szeretem azért a te parancsolataidat, mint az aranyat, mint a legtisztább aranyat."
        },
        {
            "type": "line",
            "value": "Igaznak tartom azért minden határozatodat, és a hamisságnak minden ösvényét gyűlölöm."
        },
        {
            "type": "line",
            "value": "Csodálatosak a te bizonyságaid, azért az én lelkem megőrzi azokat."
        },
        {
            "type": "line",
            "value": "A te beszéded megnyilatkozása világosságot ad, és oktatja az együgyűeket."
        },
        {
            "type": "line",
            "value": "Szájamat feltátom és lihegek, mert kivánom a te parancsolataidat."
        },
        {
            "type": "line",
            "value": "Tekints reám és könyörülj rajtam, amiképpen szoktál a te nevednek kedvelőin."
        },
        {
            "type": "line",
            "value": "Vezéreld útamat a te igéd szerint, és ne engedd, hogy valami hamisság uralkodjék rajtam!"
        },
        {
            "type": "line",
            "value": "Oltalmazz meg az emberek erőszakosságától, hogy megőrizzem a te határozataidat!"
        },
        {
            "type": "line",
            "value": "A te orcádat világosítsd meg a te szolgádon, és taníts meg a te rendeléseidre!"
        },
        {
            "type": "line",
            "value": "Víznek folyásai erednek az én szemeimből azok miatt, akik nem tartják meg a te törvényedet."
        },
        {
            "type": "line",
            "value": "Igaz vagy Uram, és a te ítéleted igazságos."
        },
        {
            "type": "line",
            "value": "A te bizonyságaidat igazságban és hűségben jelentetted meg, és mindenek felett való egyenességben."
        },
        {
            "type": "line",
            "value": "Buzgóságom megemészt engem, mert elfeledkeztek a te beszédedről az én ellenségeim."
        },
        {
            "type": "line",
            "value": "Felettébb tiszta a te beszéded, és a te szolgád szereti azt."
        },
        {
            "type": "line",
            "value": "Kicsiny vagyok én és megvetett, de a te határozataidról el nem feledkezem."
        },
        {
            "type": "line",
            "value": "A te igazságod igazság örökké, és a te törvényed igaz."
        },
        {
            "type": "line",
            "value": "Nyomorúság és keserűség ért engem, de a te parancsolataid gyönyörűségeim nékem."
        },
        {
            "type": "line",
            "value": "A te bizonyságaidnak igazsága örökkévaló; oktass, hogy éljek!"
        },
        {
            "type": "line",
            "value": "Teljes szívből kiáltok hozzád, hallgass meg, Uram! megtartom a te rendeléseidet."
        },
        {
            "type": "line",
            "value": "Segítségül hívlak: tarts meg engem, és megőrzöm a te bizonyságaidat."
        },
        {
            "type": "line",
            "value": "Hajnal előtt felkelek, kiáltok hozzád; a te beszédedben van reménységem."
        },
        {
            "type": "line",
            "value": "Szemeim megelőzik az éjjeli őrséget, hogy a te beszédedről gondolkodjam."
        },
        {
            "type": "line",
            "value": "Hallgasd meg az én szómat a te kegyelmességed szerint, Uram! Eleveníts meg a te jóvoltod szerint!"
        },
        {
            "type": "line",
            "value": "Közelgetnek hozzám az én gonosz háborgatóim, akik a te törvényedtől messze távoztak."
        },
        {
            "type": "line",
            "value": "Közel vagy te, Uram! és minden te parancsolatod igazság."
        },
        {
            "type": "line",
            "value": "Régtől fogva tudom a te bizonyságaid felől, hogy azokat örökké állandókká tetted."
        },
        {
            "type": "line",
            "value": "Lásd meg az én nyomorúságomat és szabadíts meg engem; mert a te törvényedről nem felejtkezem el!"
        },
        {
            "type": "line",
            "value": "Te perelj peremben és ments meg; a te beszéded szerint eleveníts meg engem!"
        },
        {
            "type": "line",
            "value": "Távol van a gonoszoktól a szabadítás, mert nem törődnek a te rendeléseiddel."
        },
        {
            "type": "line",
            "value": "Nagy a te irgalmasságod, Uram! A te ítéletid szerint eleveníts meg engem."
        },
        {
            "type": "line",
            "value": "Sokan vannak az én háborgatóim és üldözőim, de nem térek el a te bizonyságaidtól."
        },
        {
            "type": "line",
            "value": "Láttam a hűteleneket és megundorodtam, hogy a te mondásodat meg nem tartják."
        },
        {
            "type": "line",
            "value": "Lásd meg Uram, hogy a te határozataidat szeretem; a te kegyelmességed szerint eleveníts meg engem!"
        },
        {
            "type": "line",
            "value": "A te igédnek summája igazság, és a te igazságod ítélete mind örökkévaló."
        },
        {
            "type": "line",
            "value": "A fejedelmek ok nélkül üldöztek engem; de a te igédtől félt az én szívem."
        },
        {
            "type": "line",
            "value": "Gyönyörködöm a te beszédedben, mint aki nagy nyereséget talált."
        },
        {
            "type": "line",
            "value": "A hamisságot gyűlölöm és útálom; a te törvényedet szeretem."
        },
        {
            "type": "line",
            "value": "Naponként hétszer dicsérlek téged, a te igazságodnak ítéleteiért."
        },
        {
            "type": "line",
            "value": "A te törvényed kedvelőinek nagy békességök van, és nincs bántódásuk."
        },
        {
            "type": "line",
            "value": "Várom a te szabadításodat, oh Uram! és a te parancsolataidat cselekszem."
        },
        {
            "type": "line",
            "value": "Az én lelkem megtartja a te bizonyságaidat, és azokat igen szeretem."
        },
        {
            "type": "line",
            "value": "Megtartom a te határozataidat és bizonyságaidat, mert minden útam nyilván van előtted."
        },
        {
            "type": "line",
            "value": "Oh Uram! hadd szálljon az én könyörgésem a te színed elé; tégy bölcscsé engem a te igéd szerint."
        },
        {
            "type": "line",
            "value": "Jusson elődbe az én imádságom; a te beszéded szerint szabadíts meg engem!"
        },
        {
            "type": "line",
            "value": "Ajkaim dicséretet zengjenek, mert megtanítasz a te rendeléseidre."
        },
        {
            "type": "line",
            "value": "Nyelvem a te beszédedről énekel, mert minden parancsolatod igaz."
        },
        {
            "type": "line",
            "value": "Legyen segítségemre a te kezed, mert a te határozataidat választottam!"
        },
        {
            "type": "line",
            "value": "Uram! vágyódom a te szabadításod után, és a te törvényed nékem gyönyörűségem."
        },
        {
            "type": "line",
            "value": "Éljen az én lelkem, hogy dicsérjen téged, és a te ítéleteid segítsenek rajtam!"
        },
        {
            "type": "line",
            "value": "Tévelygek, mint valami elveszett juh: keresd meg a te szolgádat; mert a te parancsolataidat nem felejtettem el!"
        }
    ]
}
