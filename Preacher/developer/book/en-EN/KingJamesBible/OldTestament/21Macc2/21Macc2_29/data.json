{
   "meta": {
   "type": "text",
   "name": "29. Fejezet"
   },
   "data": [
        {
            "type": "line",
            "value": "Dávid zsoltára. Adjatok az Úrnak, ti fejedelmeknek fiai, adjatok az Úrnak tiszteletet és dicséretet!"
        },
        {
            "type": "line",
            "value": "Adjátok az Úrnak neve tiszteletét, imádjátok az Urat szent ékességben."
        },
        {
            "type": "line",
            "value": "Az Úr szava zeng a vizek fölött, a dicsőség Istene mennydörög, az Úr ott van a nagy vizek felett."
        },
        {
            "type": "line",
            "value": "Az Úr szava erős; az Úr szava fenséges."
        },
        {
            "type": "line",
            "value": "Az Úr szava cédrusokat tördel, összetöri az Úr a Libánon cédrusait is."
        },
        {
            "type": "line",
            "value": "És ugrándoztatja azokat, mint a borjút, a Libánont és a Szirjónt, mint a bivalyfiat."
        },
        {
            "type": "line",
            "value": "Az Úr szava tűzlángokat szór."
        },
        {
            "type": "line",
            "value": "Az Úr szava megrengeti a pusztát, megrengeti az Úr Kádesnek pusztáját."
        },
        {
            "type": "line",
            "value": "Az Úr szava megborjaztatja a nőstény szarvasokat, lehántja az erdőket, és az ő hajlékában mindene azt mondja: dicső!"
        },
        {
            "type": "line",
            "value": "Az Úr trónolt az özönvíz felett; így trónol az Úr, mint király, mindörökké."
        },
        {
            "type": "line",
            "value": "Az Úr ad erőt népének, az Úr megáldja népét békességgel."
        }
    ]
}
