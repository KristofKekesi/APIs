{
   "meta": {
   "type": "text",
   "name": "105. Fejezet"
   },
   "data": [
        {
            "type": "line",
            "value": "Magasztaljátok az Urat, hívjátok segítségül az ő nevét, hirdessétek a népek között az ő cselekedeteit!"
        },
        {
            "type": "line",
            "value": "Énekeljetek néki, zengedezzetek néki, beszéljétek el minden ő csodatételét."
        },
        {
            "type": "line",
            "value": "Dicsekedjetek az ő szent nevével; örvendezzen azoknak szívök, akik keresik az Urat."
        },
        {
            "type": "line",
            "value": "Kivánjátok az Urat és az ő erejét; keressétek az ő orcáját szüntelen."
        },
        {
            "type": "line",
            "value": "Emlékezzetek meg az ő csodáiról, amelyeket cselekedett; jeleiről és az ő szájának ítéleteiről."
        },
        {
            "type": "line",
            "value": "Oh Ábrahámnak, az ő szolgájának magva; oh Jákóbnak, az ő választottának fiai!"
        },
        {
            "type": "line",
            "value": "Ő, az Úr a mi Istenünk, az egész földre kihat az ő ítélete."
        },
        {
            "type": "line",
            "value": "Megemlékezik az ő szövetségéről mindörökké; az ő rendeletéről, amelyet megszabott ezer nemzetségiglen;"
        },
        {
            "type": "line",
            "value": "Amelyet kötött Ábrahámmal, és az ő Izsáknak tett esküvéséről."
        },
        {
            "type": "line",
            "value": "És odaállatta azt Jákóbnak szabályul, Izráelnek örök szövetségül,"
        },
        {
            "type": "line",
            "value": "Mondván: Néked adom Kanaán földét, sors szerint való örökségetekül."
        },
        {
            "type": "line",
            "value": "Mikor még csekély számmal valának, igen kevesen és mintegy zsellérek abban,"
        },
        {
            "type": "line",
            "value": "És egyik nemzettől a másikhoz bujdosának, egyik országból a másik néphez:"
        },
        {
            "type": "line",
            "value": "Nem engedé, hogy valaki nyomorgassa őket, sőt királyokat is megfenyített miattok, mondván:"
        },
        {
            "type": "line",
            "value": "Meg ne illessétek az én felkentjeimet, és az én prófétáimnak ne ártsatok!"
        },
        {
            "type": "line",
            "value": "Mikor éhséget idéze elő a földön; és a kenyérnek minden botját eltöré,"
        },
        {
            "type": "line",
            "value": "Elküldött előttük egy férfiút, Józsefet, aki rabul adatott vala el;"
        },
        {
            "type": "line",
            "value": "A lábait békóba szorították, ő maga vasban járt vala,"
        },
        {
            "type": "line",
            "value": "Mindazideig, amíg szava beteljesedett. Az Úr beszéde megpróbálta őt."
        },
        {
            "type": "line",
            "value": "Elküldött a király és feloldotta őt, a népeken uralkodó, és szabaddá tette őt;"
        },
        {
            "type": "line",
            "value": "Úrrá tevé őt az ő házán, és uralkodóvá minden jószágán;"
        },
        {
            "type": "line",
            "value": "Hogy főembereit tetszése szerint kötöztetheté, és véneit is bölcsességre taníthatá."
        },
        {
            "type": "line",
            "value": "És beméne Izráel Égyiptomba, s Jákób a Khám földén zsellérkedék."
        },
        {
            "type": "line",
            "value": "És igen megszaporítá az ő népét, és erősebbé tevé elnyomóinál."
        },
        {
            "type": "line",
            "value": "Elváltoztatá azoknak szívét, hogy gyűlöljék az ő népét, és álnokul cselekedjenek az ő szolgáival."
        },
        {
            "type": "line",
            "value": "Elküldte Mózest, az ő szolgáját, és Áront, akit választott vala."
        },
        {
            "type": "line",
            "value": "Elvégezék azok között az ő jeleit, és a csodákat a Khám földén."
        },
        {
            "type": "line",
            "value": "Sötétséget bocsátott és elsötétítette azt, és azok nem engedetlenkedtek az ő rendeleteinek."
        },
        {
            "type": "line",
            "value": "Vizeiket vérré változtatá, és megölé az ő halaikat."
        },
        {
            "type": "line",
            "value": "Földjük békáktól hemzsege, még a királyuk termeiben is."
        },
        {
            "type": "line",
            "value": "Szólt, és támadának legyek és szúnyogok minden ő határukon."
        },
        {
            "type": "line",
            "value": "Adott nékik eső gyanánt jégesőt, és lángoló tüzet a földjökre."
        },
        {
            "type": "line",
            "value": "És elvevé szőlőjüket és fügefájokat, és széttördelé határuknak élő fáit."
        },
        {
            "type": "line",
            "value": "Szólt és támada sáska, és megszámlálhatatlan cserebogár."
        },
        {
            "type": "line",
            "value": "És megemészte minden növényt az ő földjökön, és az ő szántóföldjöknek gyümölcsét megemészté."
        },
        {
            "type": "line",
            "value": "És megöle minden elsőszülöttet földjökön, minden erejöknek zsengéjét."
        },
        {
            "type": "line",
            "value": "És kihozá őket ezüsttel és arannyal, és nemzetségeikben nem volt beteges."
        },
        {
            "type": "line",
            "value": "Örült Égyiptom, mikor kijövének, mert a tőlök való félelem megszállta őket."
        },
        {
            "type": "line",
            "value": "Felhőt terjeszte ki, hogy befedezze őket, és tüzet, hogy világítson éjjel."
        },
        {
            "type": "line",
            "value": "Könyörgött és fürjeket hoza, és mennyei kenyérrel elégítette meg őket."
        },
        {
            "type": "line",
            "value": "Megnyitotta a kősziklát és víz zúdula ki, folyóként futott a sivatagon."
        },
        {
            "type": "line",
            "value": "Mert megemlékezett az ő szentséges igéretéről, amelyet tőn Ábrahámnak, az ő szolgájának."
        },
        {
            "type": "line",
            "value": "Kihozá azért az ő népét örömmel, és az ő választottait vígassággal."
        },
        {
            "type": "line",
            "value": "És nékik adá a pogányok földét, és öröklék a népek fáradságos szerzeményét."
        },
        {
            "type": "line",
            "value": "Azért, hogy megtartsák az ő rendeleteit, és törvényeit megőrizzék. Dicsérjétek az Urat!"
        }
    ]
}
