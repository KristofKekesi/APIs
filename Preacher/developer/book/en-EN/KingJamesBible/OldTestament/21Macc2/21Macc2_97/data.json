{
   "meta": {
   "type": "text",
   "name": "97. Fejezet"
   },
   "data": [
        {
            "type": "line",
            "value": "Az Úr uralkodik, örüljön a föld; örvendezzenek a temérdek szigetek."
        },
        {
            "type": "line",
            "value": "Felhő és homályosság van körülte; igazság és jogosság az ő székének erőssége."
        },
        {
            "type": "line",
            "value": "Tűz jár előtte, és köröskörül elégeti az ő szorongatóit."
        },
        {
            "type": "line",
            "value": "Megvilágosítják az ő villámai a világot; látja és megretteg a föld."
        },
        {
            "type": "line",
            "value": "A hegyek, mint a viasz megolvadnak az Úr előtt, az egész földnek Ura előtt."
        },
        {
            "type": "line",
            "value": "Az egek hirdetik az ő igazságát, és minden nép látja az ő dicsőségét."
        },
        {
            "type": "line",
            "value": "Megszégyenülnek mind a faragott képek szolgái, akik bálványokkal dicsekednek; meghajolnak előtte mind az istenek."
        },
        {
            "type": "line",
            "value": "Hallotta és örvendeze Sion, és örülének Júdának leányai a te ítéleteidnek Uram!"
        },
        {
            "type": "line",
            "value": "Mert te felséges vagy Uram az egész földön, és igen felmagasztaltattál minden isten felett!"
        },
        {
            "type": "line",
            "value": "Akik szeretitek az Urat, gyűlöljétek a gonoszt! Megőrzi ő az ő kegyeltjeinek lelkét; a gonoszok kezéből megszabadítja őket."
        },
        {
            "type": "line",
            "value": "Világosság támad fel az igazra, és az egyenesszívűekre öröm."
        },
        {
            "type": "line",
            "value": "Örüljetek igazak az Úrban, és tiszteljétek az ő szentséges emlékezetét!"
        }
    ]
}
