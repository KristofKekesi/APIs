{
   "meta": {
   "type": "text",
   "name": "115. Fejezet"
   },
   "data": [
        {
            "type": "line",
            "value": "Nem nékünk Uram, nem nékünk, hanem a te nevednek adj dicsőséget, a te kegyelmedért és hívségedért!"
        },
        {
            "type": "line",
            "value": "Miért mondanák a pogányok: Hol van hát az ő Istenök?"
        },
        {
            "type": "line",
            "value": "Pedig a mi Istenünk az égben van, és amit akar, azt mind megcselekszi."
        },
        {
            "type": "line",
            "value": "Azoknak bálványa ezüst és arany, emberi kezek munkája."
        },
        {
            "type": "line",
            "value": "Szájok van, de nem szólanak; szemeik vannak, de nem látnak;"
        },
        {
            "type": "line",
            "value": "Füleik vannak, de nem hallanak; orruk van, de nem szagolnak;"
        },
        {
            "type": "line",
            "value": "Kezeik vannak, de nem tapintanak, lábaik vannak, de nem járnak, nem szólanak az ő torkukkal."
        },
        {
            "type": "line",
            "value": "Hasonlók legyenek azokhoz készítőik, és mindazok, akik bíznak bennök!"
        },
        {
            "type": "line",
            "value": "Izráel! te az Úrban bízzál; az ilyenek segítsége és paizsa ő."
        },
        {
            "type": "line",
            "value": "Áronnak háza! az Úrban bízzál; az ilyenek segítsége és paizsa ő."
        },
        {
            "type": "line",
            "value": "Akik félitek az Urat, az Úrban bízzatok; az ilyenek segítsége és paizsa ő."
        },
        {
            "type": "line",
            "value": "Az Úr megemlékezik mi rólunk és megáld minket; megáldja Izráel házát, megáldja Áronnak házát."
        },
        {
            "type": "line",
            "value": "Megáldja azokat, akik félik az Urat, a kicsinyeket és a nagyokat."
        },
        {
            "type": "line",
            "value": "Szaporítson titeket az Úr, titeket és a ti fiaitokat."
        },
        {
            "type": "line",
            "value": "Áldottai vagytok ti az Úrnak, aki teremtette a mennyet és a földet."
        },
        {
            "type": "line",
            "value": "Az egek az Úrnak egei, de a földet az ember fiainak adta."
        },
        {
            "type": "line",
            "value": "Nem a meghaltak dicsérik az Urat, sem nem azok, akik alászállanak a csendességbe."
        },
        {
            "type": "line",
            "value": "De mi áldjuk az Urat mostantól fogva mindörökké. Dicsérjétek az Urat!"
        }
    ]
}
