{
   "meta": {
   "type": "text",
   "name": "28. Fejezet"
   },
   "data": [
        {
            "type": "line",
            "value": "Dávidé. Hozzád kiáltok, Uram, én szirtem; ne fordulj el szótlanul tőlem, hogy ne legyek, ha néma maradnál, a sírba szállókhoz hasonló."
        },
        {
            "type": "line",
            "value": "Halld meg esedezéseimnek szavát, mikor kiáltok hozzád, és mikor felemelem kezeimet a te szentséged lakhelye felé."
        },
        {
            "type": "line",
            "value": "Ne számlálj engem a hitetlenek és gonosztevők közé, akik békességgel szólnak felebarátaikhoz, pedig gonoszság van szívökben."
        },
        {
            "type": "line",
            "value": "Fizess meg nékik az ő cselekedeteik és igyekezetök rosszasága szerint; kezök munkája szerint fizess meg nékik; add meg nékik jutalmukat!"
        },
        {
            "type": "line",
            "value": "Minthogy nem figyelnek az Úr cselekedeteire és kezének munkáira, lerontja őket és föl nem építi őket."
        },
        {
            "type": "line",
            "value": "Áldott az Úr, hogy meghallgatta esedezéseimnek szavát."
        },
        {
            "type": "line",
            "value": "Az Úr az én erőm és paizsom, ő benne bízott szívem és megsegíttettem; örvend szívem és énekemmel dicsérem őt."
        },
        {
            "type": "line",
            "value": "Az Úr az ő népének ereje, és az ő fölkentjének megtartó erőssége."
        },
        {
            "type": "line",
            "value": "Tartsd meg a te népedet és áldd meg a te örökségedet, legeltesd és magasztald fel őket mindörökké!"
        }
    ]
}
