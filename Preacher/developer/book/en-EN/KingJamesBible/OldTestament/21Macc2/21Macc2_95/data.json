{
   "meta": {
   "type": "text",
   "name": "95. Fejezet"
   },
   "data": [
        {
            "type": "line",
            "value": "Jőjjetek el, örvendezzünk az Úrnak; vígadozzunk a mi szabadításunk kősziklájának!"
        },
        {
            "type": "line",
            "value": "Menjünk elébe hálaadással; vígadozzunk néki zengedezésekkel."
        },
        {
            "type": "line",
            "value": "Mert nagy Isten az Úr, és nagy király minden istenen felül."
        },
        {
            "type": "line",
            "value": "Akinek kezében vannak a földnek mélységei, és a hegyeknek magasságai is az övéi."
        },
        {
            "type": "line",
            "value": "Akié a tenger, és ő alkotta is azt, és a szárazföldet is az ő kezei formálták."
        },
        {
            "type": "line",
            "value": "Jőjjetek, hajoljunk meg, boruljunk le; essünk térdre az Úr előtt, a mi alkotónk előtt!"
        },
        {
            "type": "line",
            "value": "Mert ő a mi Istenünk, mi pedig az ő legelőjének népei és az ő kezének juhai vagyunk; vajha ma hallanátok az ő szavát."
        },
        {
            "type": "line",
            "value": "Ne keményítsétek meg a ti szíveteket, mint Meribáhnál, mint Masszáh napján a pusztában:"
        },
        {
            "type": "line",
            "value": "Ahol megkisértettek engem a ti atyáitok; próbára tettek engem, jóllehet látták az én cselekedetemet."
        },
        {
            "type": "line",
            "value": "Negyven esztendeig bosszankodtam e nemzetségen, és mondám: Tévelygő szívű nép ők, és nem tudják ők az én útamat!"
        },
        {
            "type": "line",
            "value": "Akiknek megesküdtem haragomban: Nem mennek be az én nyugalmam helyére."
        }
    ]
}
