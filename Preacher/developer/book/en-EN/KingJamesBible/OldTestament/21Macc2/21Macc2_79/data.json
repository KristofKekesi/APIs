{
   "meta": {
   "type": "text",
   "name": "79. Fejezet"
   },
   "data": [
        {
            "type": "line",
            "value": "Aszáf zsoltára. Oh Isten, pogányok jöttek be örökségedbe, megfertőztették szent templomodat, Jeruzsálemet kőhalommá tették."
        },
        {
            "type": "line",
            "value": "Szolgáid holttestét az ég madarainak adták eledelül, szenteid húsát a föld vadjainak."
        },
        {
            "type": "line",
            "value": "Ontották véröket, mint a vizet Jeruzsálem körül, s nem volt, aki eltemette volna őket."
        },
        {
            "type": "line",
            "value": "Gyalázattá lettünk szomszédaink előtt, csúfságul és nevetségül a körültünk lakóknak."
        },
        {
            "type": "line",
            "value": "Meddig haragszol Uram, szüntelen? meddig gerjedez féltő szerelmed, mint a tűz?"
        },
        {
            "type": "line",
            "value": "Ontsd ki haragodat a pogányokra, akik nem ismernek téged, és az országokra, amelyek nem hívják segítségül a te nevedet;"
        },
        {
            "type": "line",
            "value": "Mert megemésztették Jákóbot, és hajlékát elpusztították."
        },
        {
            "type": "line",
            "value": "Ne emlékezzél meg rovásunkra elődeink vétkéről; siess elénk irgalmasságoddal, mert megnyomorodunk nagyon."
        },
        {
            "type": "line",
            "value": "Segíts meg bennünket, szabadító Istenünk, a te nevednek dicsőségéért; ments meg minket és bocsásd meg vétkeinket a te nevedért."
        },
        {
            "type": "line",
            "value": "Minek mondanák a pogányok: Hol az ő Istenök? Legyen nyilvánvaló a pogányokon szemeink láttára a te szolgáid kiontott véréért való bosszúállásod."
        },
        {
            "type": "line",
            "value": "Jusson elődbe a foglyok könyörgése; karod hatalmával tartsd meg a halálnak eme fiait;"
        },
        {
            "type": "line",
            "value": "És fizess meg szomszédaink keblébe hétszeresen a gyalázatért, amelylyel illettek téged, oh Uram!"
        },
        {
            "type": "line",
            "value": "Mi pedig, a te néped és a te legelőd nyája, hálát adunk néked mindörökké, s nemzedékről-nemzedékre hirdetjük a te dicséretedet!"
        }
    ]
}
