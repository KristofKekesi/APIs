{
   "meta": {
   "type": "text",
   "name": "74. Fejezet"
   },
   "data": [
        {
            "type": "line",
            "value": "Aszáf tanítása. Miért vetettél el, oh Isten, teljesen? Miért füstölög haragod a te legelődnek juhai ellen?"
        },
        {
            "type": "line",
            "value": "Emlékezzél meg a te gyülekezetedről, amelyet régen szerzettél és amelyet megváltottál: a te örökségednek részéről, a Sion hegyéről, amelyen lakozol!"
        },
        {
            "type": "line",
            "value": "Lépj fel a teljes pusztaságba; mindent tönkre tett az ellenség a szent helyen!"
        },
        {
            "type": "line",
            "value": "Támadóid a te gyülekezeted hajlékában ordítanak: jeleiket tűzték fel jelekké."
        },
        {
            "type": "line",
            "value": "Úgy tünnek fel, mint mikor valaki fejszéjét emelgeti az erdőnek sűrű fáira."
        },
        {
            "type": "line",
            "value": "Faragványait már mind összetördelték: fejszékkel és pőrölyökkel."
        },
        {
            "type": "line",
            "value": "Szent helyedet lángba borították; neved hajlékát földig megfertőztették."
        },
        {
            "type": "line",
            "value": "Ezt mondották szívökben: Dúljuk fel őket mindenestől! Felgyújtották Istennek minden hajlékát az országban."
        },
        {
            "type": "line",
            "value": "Jeleinket nem látjuk, próféta nincs többé, és nincs közöttünk, aki tudná: meddig tart ez?"
        },
        {
            "type": "line",
            "value": "Meddig szidalmaz, oh Isten, a sanyargató? Örökké gyalázza-é az ellenség a te nevedet?"
        },
        {
            "type": "line",
            "value": "Miért húzod vissza kezedet, jobbodat? Vond ki kebeledből: végezz!"
        },
        {
            "type": "line",
            "value": "Pedig Isten az én királyom eleitől fogva, aki szabadításokat mível e föld közepette."
        },
        {
            "type": "line",
            "value": "Te hasítottad ketté a tengert erőddel; te törted össze a cethalak fejeit a vizekben."
        },
        {
            "type": "line",
            "value": "Te rontottad meg a leviathánnak fejét, s adtad azt eledelül a pusztai népnek."
        },
        {
            "type": "line",
            "value": "Te fakasztottad fel a forrást és patakot, te száraztottad meg az örök folyókat."
        },
        {
            "type": "line",
            "value": "Tiéd a nappal, az éjszaka is tiéd; te formáltad a világosságot és a napot."
        },
        {
            "type": "line",
            "value": "Te szabtad meg a földnek minden határát: a nyarat és a telet te formáltad."
        },
        {
            "type": "line",
            "value": "Emlékezzél meg erről: ellenség szidalmazta az Urat, s bolond nép káromolta a te nevedet."
        },
        {
            "type": "line",
            "value": "Ne adjad a fenevadnak a te gerlicédnek lelkét; szegényeidnek gyülekezetéről ne feledkezzél meg végképpen!"
        },
        {
            "type": "line",
            "value": "Tekints a szövetségre; mert telve vannak e földnek rejtekhelyei zsaroló tanyákkal."
        },
        {
            "type": "line",
            "value": "A megrontott ne térjen szégyenvallással vissza; a nyomorult és szűkölködő dicsérje a te nevedet."
        },
        {
            "type": "line",
            "value": "Kelj fel, oh Isten, és védd a te ügyedet; emlékezzél meg a te gyaláztatásodról, amelylyel naponként illet téged a bolond!"
        },
        {
            "type": "line",
            "value": "Ne felejtkezzél el ellenségeidnek szaváról, és az ellened támadók háborgatásáról, amely szüntelen nevekedik!"
        }
    ]
}
