{
   "meta": {
   "type": "text",
   "name": "86. Fejezet"
   },
   "data": [
        {
            "type": "line",
            "value": "Dávid imádsága. Hajtsd hozzám Uram füledet, hallgass meg engem, mert nyomorult és szegény vagyok én!"
        },
        {
            "type": "line",
            "value": "Tartsd meg életemet, mert kegyes vagyok én; mentsd meg én Istenem a te szolgádat, aki bízik benned."
        },
        {
            "type": "line",
            "value": "Könyörülj én rajtam Uram, mert hozzád kiáltok minden napon!"
        },
        {
            "type": "line",
            "value": "Vidámítsd meg a te szolgádnak lelkét, mert hozzád emelem fel Uram lelkemet."
        },
        {
            "type": "line",
            "value": "Mert te Uram jó vagy és kegyelmes, és nagy irgalmasságú mindazokhoz, akik hozzád kiáltanak."
        },
        {
            "type": "line",
            "value": "Figyelmezzél Uram az én imádságomra, és hallgasd meg az én könyörgésemnek szavát!"
        },
        {
            "type": "line",
            "value": "Nyomorúságomnak idején hozzád kiáltok, mert te meghallgatsz engem."
        },
        {
            "type": "line",
            "value": "Nincsen Uram hozzád hasonló az istenek között, és nincsenek hasonlók a te munkáidhoz!"
        },
        {
            "type": "line",
            "value": "Eljőnek a népek mind, amelyeket alkottál, és leborulnak előtted Uram, és dicsőítik a te nevedet."
        },
        {
            "type": "line",
            "value": "Mert nagy vagy te és csodadolgokat mívelsz; csak te vagy Isten egyedül!"
        },
        {
            "type": "line",
            "value": "Mutasd meg nékem a te útadat, hogy járhassak a te igazságodban, és teljes szívvel féljem nevedet."
        },
        {
            "type": "line",
            "value": "Dicsérlek téged Uram, Istenem, teljes szívemből, és dicsőítem a te nevedet örökké!"
        },
        {
            "type": "line",
            "value": "Mert nagy én rajtam a te kegyelmed, és kiszabadítottad lelkemet a mélységes pokolból."
        },
        {
            "type": "line",
            "value": "Isten! Kevélyek támadtak fel ellenem, és kegyetlenek serege keresi lelkemet, akik meg sem gondolnak téged."
        },
        {
            "type": "line",
            "value": "De te Uram, könyörülő és irgalmas Isten vagy, késedelmes a haragra, nagy kegyelmű és igazságú!"
        },
        {
            "type": "line",
            "value": "Tekints reám és könyörülj rajtam! Add a te erődet a te szolgádnak, és szabadítsd meg a te szolgálóleányodnak fiát!"
        },
        {
            "type": "line",
            "value": "Adj jelt nékem javamra, hogy lássák az én gyűlölőim és szégyenüljenek meg, amikor te Uram megsegítesz és megvigasztalsz engem."
        }
    ]
}
