{
   "meta": {
   "type": "text",
   "name": "90. Fejezet"
   },
   "data": [
        {
            "type": "line",
            "value": "Mózesnek, az Isten emberének imádsága. Uram, te voltál nékünk hajlékunk nemzedékről nemzedékre!"
        },
        {
            "type": "line",
            "value": "Minekelőtte hegyek lettek és föld és világ formáltaték, öröktől fogva mindörökké te vagy Isten."
        },
        {
            "type": "line",
            "value": "Te visszatéríted a halandót a porba, és ezt mondod: Térjetek vissza embernek fiai!"
        },
        {
            "type": "line",
            "value": "Mert ezer esztendő annyi előtted, mint a tegnapi nap, amely elmúlt, és mint egy őrjárási idő éjjel."
        },
        {
            "type": "line",
            "value": "Elragadod őket; olyanokká lesznek, mint az álom; mint a fű, amely reggel sarjad;"
        },
        {
            "type": "line",
            "value": "Reggel virágzik és sarjad, és estvére elhervad és megszárad."
        },
        {
            "type": "line",
            "value": "Bizony megemésztetünk a te haragod által, és a te búsulásod miatt megromlunk!"
        },
        {
            "type": "line",
            "value": "Elédbe vetetted a mi álnokságainkat; titkos bűneinket a te orcádnak világa elé."
        },
        {
            "type": "line",
            "value": "Bizony elmúlik minden mi napunk a te bosszúállásod miatt; megemésztjük a mi esztendeinket, mint a beszédet."
        },
        {
            "type": "line",
            "value": "A mi esztendeinknek napjai hetven esztendő, vagy ha feljebb, nyolcvan esztendő, és nagyobb részök nyomorúság és fáradság, amely gyorsan tovatünik, mintha repülnénk."
        },
        {
            "type": "line",
            "value": "Ki tudhatja a te haragodnak erejét, és a te félelmetességed szerint való bosszúállásodat?"
        },
        {
            "type": "line",
            "value": "Taníts minket úgy számlálni napjainkat, hogy bölcs szívhez jussunk."
        },
        {
            "type": "line",
            "value": "Térj vissza Uram! meddig késel? és könyörülj a te szolgáidon."
        },
        {
            "type": "line",
            "value": "Jó reggel elégíts meg minket a te kegyelmeddel, hogy örvendezzünk és vígadjunk minden mi időnkben."
        },
        {
            "type": "line",
            "value": "Vidámíts meg minket a mi nyomorúságunk napjaihoz képest, az esztendőkhöz képest, amelyekben gonoszt láttunk."
        },
        {
            "type": "line",
            "value": "Láttassék meg a te műved a te szolgáidon, és a te dicsőséged azoknak fiain."
        },
        {
            "type": "line",
            "value": "És legyen az Úrnak, a mi Istenünknek jó kedve mi rajtunk, és a mi kezünknek munkáját tedd állandóvá nékünk, és a mi kezünknek munkáját tedd állandóvá!"
        }
    ]
}
