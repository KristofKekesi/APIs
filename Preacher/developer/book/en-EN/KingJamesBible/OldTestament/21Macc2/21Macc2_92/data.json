{
   "meta": {
   "type": "text",
   "name": "92. Fejezet"
   },
   "data": [
        {
            "type": "line",
            "value": "Zsoltár, ének szombat napra."
        },
        {
            "type": "line",
            "value": "Jó dolog dicsérni az Urat, és éneket mondani a te nevednek, oh Felséges!"
        },
        {
            "type": "line",
            "value": "Hirdetni jó reggel a te kegyelmedet, és éjjelente a te hűséges voltodat."
        },
        {
            "type": "line",
            "value": "Tíz húrú hegedűvel és lanttal, hárfán való zengedezéssel."
        },
        {
            "type": "line",
            "value": "Mert megvidámítottál engem Uram a te cselekedeteddel, a te kezednek műveiben örvendezem."
        },
        {
            "type": "line",
            "value": "Mely nagyok Uram a te műveid, igen mélységesek a te gondolataid!"
        },
        {
            "type": "line",
            "value": "A balgatag ember nem tudja, a bolond pedig nem érti meg ezt:"
        },
        {
            "type": "line",
            "value": "Hogy mikor felsarjaznak a gonoszok, mint a fű, és virágoznak mind a hamisság cselekedők, mindörökké elvesszenek ők;"
        },
        {
            "type": "line",
            "value": "Te pedig Uram, magasságos vagy örökké!"
        },
        {
            "type": "line",
            "value": "Mert ímé, a te ellenségeid elvesznek, és elszélednek mind a hamisság cselekedők!"
        },
        {
            "type": "line",
            "value": "De magasra növeszted az én szarvamat, mint az egyszarvúét; elárasztatom csillogó olajjal."
        },
        {
            "type": "line",
            "value": "És legeltetem szememet az én ellenségeimen, és az ellenem támadó gonosztevőkön mulat majd a fülem."
        },
        {
            "type": "line",
            "value": "Az igaz virágzik, mint a pálmafa, növekedik, mint a cédrus a Libánonon."
        },
        {
            "type": "line",
            "value": "Plánták ők az Úrnak házában; a mi Istenünknek tornácaiban virágzanak."
        },
        {
            "type": "line",
            "value": "Még a vén korban is gyümölcsöznek; kövérek és zöldellők lesznek;"
        },
        {
            "type": "line",
            "value": "Hogy hirdessék, hogy igazságos az Úr, az én kősziklám, és hogy nincsen hamisság benne!"
        }
    ]
}
