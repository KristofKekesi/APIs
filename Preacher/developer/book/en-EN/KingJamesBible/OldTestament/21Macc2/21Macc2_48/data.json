{
   "meta": {
   "type": "text",
   "name": "48. Fejezet"
   },
   "data": [
        {
            "type": "line",
            "value": "A Kóráh fiainak zsoltáréneke."
        },
        {
            "type": "line",
            "value": "Nagy az Úr és igen dicséretes a mi Istenünknek városában, az ő szentséges hegyén."
        },
        {
            "type": "line",
            "value": "Szépen emelkedik az egész föld öröme, a Sion hegye, a szélső észak felé, a nagy királynak városa."
        },
        {
            "type": "line",
            "value": "Isten van az ő palotáiban, ismeretes ott, mint menedék."
        },
        {
            "type": "line",
            "value": "Mert ímé, a királyok összegyűltek, de tovatüntek együttesen."
        },
        {
            "type": "line",
            "value": "Meglátták ők, legott elcsodálkoztak; megijedtek, elriadtak."
        },
        {
            "type": "line",
            "value": "Rémület fogta el ott őket, fájdalom, amilyen a szülőasszonyé;"
        },
        {
            "type": "line",
            "value": "A keleti széllel összezúzod Tarsis hajóit."
        },
        {
            "type": "line",
            "value": "Amiként hallottuk, akként láttuk a Seregek Urának városában, a mi Istenünk városában; örökre megerősítette azt az Isten! Szela."
        },
        {
            "type": "line",
            "value": "A te kegyelmedről elmélkedünk oh Isten a te templomodnak belsejében."
        },
        {
            "type": "line",
            "value": "Amilyen a neved oh Isten, olyan a te dicséreted a föld határáig; igazsággal teljes a te jobbod."
        },
        {
            "type": "line",
            "value": "Örül Sion hegye, ujjonganak Júda leányai a te ítéletedért."
        },
        {
            "type": "line",
            "value": "Vegyétek körül a Siont, kerüljétek meg azt, számláljátok meg tornyait."
        },
        {
            "type": "line",
            "value": "Jól nézzétek meg sáncait, járjátok be palotáit, hogy elmondhassátok a jövendő nemzedéknek:"
        },
        {
            "type": "line",
            "value": "Bizony ez az Isten a mi Istenünk mindörökké, ő vezet minket mindhalálig!"
        }
    ]
}
