{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Azután ismét felemelém szemeimet, és látám, hogy ímé, egy könyv repül vala."
        },
        {
            "type": "line",
            "value": "És monda nékem: Mit látsz te? És én mondám: Látok egy repülő könyvet, húsz sing a hossza és tíz sing a széle."
        },
        {
            "type": "line",
            "value": "És monda nékem: Ez az átok, amely kihat az egész föld színére; mert mindaz, aki lop, ehhez képest fog innen kiirtatni, és mindaz, aki hamisan esküszik, ehhez képest fog innen kiirtatni."
        },
        {
            "type": "line",
            "value": "Kibocsátom ezt, szól a Seregeknek Ura, és bemegy a lopónak házába, és annak házába, aki hamisan esküszik az én nevemre, és ott marad annak házában, és megemészti azt, s annak fáit és köveit."
        },
        {
            "type": "line",
            "value": "Majd kijöve az angyal, aki beszél vala velem, és monda nékem: Emeld csak fel szemeidet, és lásd meg: micsoda az, ami kijön?"
        },
        {
            "type": "line",
            "value": "És mondám: Micsoda ez? Ő pedig mondá: Az, ami kijön, mérőedény. És mondá: Ilyen a formájok az egész földön."
        },
        {
            "type": "line",
            "value": "És ímé, egy kerek ón-darab repül vala, és ül vala egy asszony a mérő-edény közepében."
        },
        {
            "type": "line",
            "value": "És mondá: Ez az istentelenség. És veté ezt a mérő-edény közepébe, a darab ónt pedig veté annak szájára."
        },
        {
            "type": "line",
            "value": "És felemelém szemeimet, és látám, hogy ímé, két asszony jöve elő, és szél vala szárnyaikban, és szárnyaik olyanok, mint az eszterágnak szárnyai, és felemelék a mérő-edényt a föld és az ég közé."
        },
        {
            "type": "line",
            "value": "És mondám az angyalnak, aki beszél vala velem: Hová viszik ezek a mérő-edényt?"
        },
        {
            "type": "line",
            "value": "És mondá nékem: Hogy házat építsenek annak a Sineár földén, és oda erősítsék, és ott hagyják azt a maga helyén."
        }
    ]
}
