{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "Azon a napon kútfő fakad a Dávid házának és Jeruzsálem lakosainak a bűn és tisztátalanság ellen."
        },
        {
            "type": "line",
            "value": "És lészen azon a napon, így szól a Seregeknek Ura: Kivesztem a bálványok neveit e földről, és emlegetni sem fogják többé; sőt a prófétákat és a fertelmes lelket is kiszaggatom e földről."
        },
        {
            "type": "line",
            "value": "És úgy lesz, ha prófétálni fog még valaki, azt mondják annak az ő apja és anyja, az ő szülői: Ne élj, mert hazugságot szóltál az Úr nevében! És általverik őt az ő apja és anyja, az ő szülői, az ő prófétálása közben."
        },
        {
            "type": "line",
            "value": "És azon a napon megszégyenülnek a próféták, kiki az ő látása miatt az ő prófétálásaik közben, és nem öltözködnek szőrös ruhába, hogy hazudjanak."
        },
        {
            "type": "line",
            "value": "Hanem ezt mondja kiki: Nem vagyok én próféta, szántóvető ember vagyok én, sőt más szolgájává lettem én gyermekségem óta."
        },
        {
            "type": "line",
            "value": "És ha mondja néki valaki: Micsoda ütések ezek a kezeiden? azt mondja: amiket az én barátaim házában ütöttek rajtam."
        },
        {
            "type": "line",
            "value": "Fegyver, serkenj fel az én pásztorom ellen és a férfiú ellen, aki nékem társam! így szól a Seregeknek Ura. Verd meg a pásztort és elszélednek a juhok, én pedig a kicsinyek ellen fordítom kezemet."
        },
        {
            "type": "line",
            "value": "És lészen az egész földön, így szól az Úr: a két rész kivágattatik azon és meghal, de a harmadik megmarad rajta."
        },
        {
            "type": "line",
            "value": "És beviszem a harmadrészt a tűzbe, és megtisztítom őket, amint tisztítják az ezüstöt és megpróbálom őket, amint próbálják az aranyat; ő segítségül hívja az én nevemet és én felelni fogok néki; ezt mondom: Népem ő! Ő pedig ezt mondja: Az Úr az én Istenem!"
        }
    ]
}
