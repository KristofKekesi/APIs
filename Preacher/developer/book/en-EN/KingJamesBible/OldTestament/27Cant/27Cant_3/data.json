{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Én vagyok az az ember, aki nyomorúságot látott az ő haragjának vesszeje miatt."
        },
        {
            "type": "line",
            "value": "Engem vezérlett és járatott sötétségben és nem világosságban."
        },
        {
            "type": "line",
            "value": "Bizony ellenem fordult, ellenem fordítja kezét minden nap."
        },
        {
            "type": "line",
            "value": "Megfonnyasztotta testemet és bőrömet, összeroncsolta csontjaimat."
        },
        {
            "type": "line",
            "value": "Erősséget épített ellenem és körülvett méreggel és fáradsággal."
        },
        {
            "type": "line",
            "value": "Sötét helyekre ültetett engem, mint az örökre meghaltakat."
        },
        {
            "type": "line",
            "value": "Körülkerített, hogy ki ne mehessek, nehézzé tette láncomat."
        },
        {
            "type": "line",
            "value": "Sőt ha kiáltok és segítségül hívom is, nem hallja meg imádságomat."
        },
        {
            "type": "line",
            "value": "Elkerítette az én útaimat terméskővel, ösvényeimet elforgatta."
        },
        {
            "type": "line",
            "value": "Ólálkodó medve ő nékem és lesben álló oroszlán."
        },
        {
            "type": "line",
            "value": "Útaimat elterelte, és darabokra vagdalt és elpusztított engem!"
        },
        {
            "type": "line",
            "value": "Kifeszítette kézívét, és a nyíl elé célul állított engem!"
        },
        {
            "type": "line",
            "value": "Veséimbe bocsátotta tegzének fiait."
        },
        {
            "type": "line",
            "value": "Egész népemnek csúfjává lettem, és gúnydalukká napestig."
        },
        {
            "type": "line",
            "value": "Eltöltött engem keserűséggel, megrészegített engem ürömmel."
        },
        {
            "type": "line",
            "value": "És kova-kővel tördelte ki fogaimat; porba tiprott engem."
        },
        {
            "type": "line",
            "value": "És kizártad lelkem a békességből; elfeledkeztem a jóról."
        },
        {
            "type": "line",
            "value": "És mondám: Elveszett az én erőm és az én reménységem az Úrban."
        },
        {
            "type": "line",
            "value": "Emlékezzél meg az én nyomorúságomról és eltapodtatásomról, az ürömről és a méregről!"
        },
        {
            "type": "line",
            "value": "Vissza-visszaemlékezik, és megalázódik bennem az én lelkem."
        },
        {
            "type": "line",
            "value": "Ezt veszem szívemre, azért bízom."
        },
        {
            "type": "line",
            "value": "Az Úr kegyelmessége az, hogy még nincsen végünk; mivel nem fogyatkozik el az ő irgalmassága!"
        },
        {
            "type": "line",
            "value": "Minden reggel meg-megújul; nagy a te hűséged!"
        },
        {
            "type": "line",
            "value": "Az Úr az én örökségem, mondja az én lelkem, azért benne bízom."
        },
        {
            "type": "line",
            "value": "Jó az Úr azoknak, akik várják őt; a léleknek, amely keresi őt."
        },
        {
            "type": "line",
            "value": "Jó várni és megadással lenni az Úr szabadításáig."
        },
        {
            "type": "line",
            "value": "Jó a férfiúnak, ha igát visel ifjúságában."
        },
        {
            "type": "line",
            "value": "Egyedül ül és hallgat, mert felvette magára."
        },
        {
            "type": "line",
            "value": "Porba teszi száját, mondván: Talán van még reménység?"
        },
        {
            "type": "line",
            "value": "Orcáját tartja az őt verőnek, megelégszik gyalázattal."
        },
        {
            "type": "line",
            "value": "Mert nem zár ki örökre az Úr."
        },
        {
            "type": "line",
            "value": "Sőt, ha megszomorít, meg is vígasztal az ő kegyelmességének gazdagsága szerint."
        },
        {
            "type": "line",
            "value": "Mert nem szíve szerint veri és szomorítja meg az embernek fiát."
        },
        {
            "type": "line",
            "value": "Hogy lábai alá tiporja valaki a föld minden foglyát;"
        },
        {
            "type": "line",
            "value": "Hogy elfordíttassék az ember ítélete a Magasságosnak színe előtt;"
        },
        {
            "type": "line",
            "value": "Hogy elnyomassék az ember az ő peres dolgában: ezt az Úr nem nézi el."
        },
        {
            "type": "line",
            "value": "Kicsoda az, aki szól és meglesz, ha nem parancsolja az Úr?"
        },
        {
            "type": "line",
            "value": "A Magasságosnak szájából nem jő ki a gonosz és a jó."
        },
        {
            "type": "line",
            "value": "Mit zúgolódik az élő ember? Ki-ki a maga bűneiért bűnhődik."
        },
        {
            "type": "line",
            "value": "Tudakozzuk a mi útainkat és vizsgáljuk meg, és térjünk az Úrhoz."
        },
        {
            "type": "line",
            "value": "Emeljük fel szíveinket kezeinkkel egyetemben Istenhez az égben."
        },
        {
            "type": "line",
            "value": "Mi voltunk gonoszok és pártütők, azért nem bocsátottál meg."
        },
        {
            "type": "line",
            "value": "Felöltötted a haragot és üldöztél minket, öldököltél, nem kiméltél."
        },
        {
            "type": "line",
            "value": "Felöltötted a felhőt, hogy hozzád ne jusson az imádság."
        },
        {
            "type": "line",
            "value": "Sepredékké és útálattá tettél minket a népek között."
        },
        {
            "type": "line",
            "value": "Feltátotta száját ellenünk minden ellenségünk."
        },
        {
            "type": "line",
            "value": "Rettegés és tőr van mi rajtunk, pusztulás és romlás."
        },
        {
            "type": "line",
            "value": "Víz-patakok folynak alá az én szememből népem leányának romlása miatt."
        },
        {
            "type": "line",
            "value": "Szemem csörgedez és nem szünik meg, nincs pihenése,"
        },
        {
            "type": "line",
            "value": "Míg ránk nem tekint és meg nem lát az Úr az égből."
        },
        {
            "type": "line",
            "value": "Szemem bánatba ejté lelkemet városomnak minden leányáért."
        },
        {
            "type": "line",
            "value": "Vadászva vadásztak reám, mint valami madárra, ellenségeim ok nélkül."
        },
        {
            "type": "line",
            "value": "Veremben fojtották meg életemet, és követ hánytak rám."
        },
        {
            "type": "line",
            "value": "Felüláradtak a vizek az én fejem felett; mondám: Kivágattam!"
        },
        {
            "type": "line",
            "value": "Segítségül hívtam a te nevedet, oh Uram, a legalsó veremből."
        },
        {
            "type": "line",
            "value": "Hallottad az én szómat; ne rejtsd el füledet sóhajtásom és kiáltásom elől."
        },
        {
            "type": "line",
            "value": "Közelegj hozzám, mikor segítségül hívlak téged; mondd: Ne félj!"
        },
        {
            "type": "line",
            "value": "Pereld meg Uram lelkemnek perét; váltsd meg életemet."
        },
        {
            "type": "line",
            "value": "Láttad, oh Uram, az én bántalmaztatásomat; ítéld meg ügyemet."
        },
        {
            "type": "line",
            "value": "Láttad minden bosszúállásukat, minden ellenem való gondolatjokat."
        },
        {
            "type": "line",
            "value": "Hallottad Uram az ő szidalmazásukat, minden ellenem való gondolatjokat;"
        },
        {
            "type": "line",
            "value": "Az ellenem támadóknak ajkait, és ellenem való mindennapi szándékukat."
        },
        {
            "type": "line",
            "value": "Tekintsd meg leülésöket és felkelésöket; én vagyok az ő gúnydaluk."
        },
        {
            "type": "line",
            "value": "Fizess meg nékik, Uram, az ő kezeiknek munkája szerint."
        },
        {
            "type": "line",
            "value": "Adj nékik szívbeli konokságot; átkodul reájok."
        },
        {
            "type": "line",
            "value": "Üldözd haragodban, és veszesd el őket az Úr ege alól!"
        }
    ]
}
