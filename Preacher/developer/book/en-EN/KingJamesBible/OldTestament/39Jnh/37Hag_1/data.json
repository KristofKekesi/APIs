{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Dárius király második esztendejének hatodik hónapjában, a hónapnak első napján szóla az Úr Aggeus próféta által Zorobábelnek, a Sealtiél fiának, Júda fejedelmének, és Jósuának, a Jehosadák fiának, a főpapnak, mondván:"
        },
        {
            "type": "line",
            "value": "Így szól a Seregeknek Ura, mondván: Ezt mondja e nép: Nem jött még el az idő, az Úr háza építésének ideje!"
        },
        {
            "type": "line",
            "value": "Az Úr pedig így szól Aggeus próféta által, mondván:"
        },
        {
            "type": "line",
            "value": "Ideje-é néktek, hogy ti mennyezetes házakban lakozzatok, holott ez a ház romban áll?"
        },
        {
            "type": "line",
            "value": "Most azért ezt mondja a Seregeknek Ura: Gondoljátok meg jól a ti útaitokat!"
        },
        {
            "type": "line",
            "value": "Sokat vetettetek, de keveset takartok; esztek, de meg nem elégesztek; isztok, de meg nem részegesztek; ruházkodtok, de meg nem melegesztek, a bérlő is lyukas zacskóra bérel."
        },
        {
            "type": "line",
            "value": "Ezt mondja a Seregeknek Ura: Gondoljátok meg jól a ti útaitokat!"
        },
        {
            "type": "line",
            "value": "Menjetek fel a hegyre, és hordjatok fát, és építsétek e házat, hogy gyönyörködjem benne, és dicsőíttessem, azt mondja az Úr."
        },
        {
            "type": "line",
            "value": "Sokat vártatok, de ímé kevés lett; haza is hordtátok, de én ráfuvallok arra! Mi okért? azt mondja a Seregeknek Ura. Az én házamért, amely ím romban áll, ti pedig siettek, kiki a maga házához."
        },
        {
            "type": "line",
            "value": "Azért vonták meg tőletek az egek a harmatot, vonta meg a föld az ő termését."
        },
        {
            "type": "line",
            "value": "És pusztulást rendeltem a sík földre és a hegyekre, a búzára és a borra, az olajra és mindarra, amit a föld terem; sőt az emberre és a baromra és minden kézimunkára is."
        },
        {
            "type": "line",
            "value": "És meghallá Zorobábel, a Sealtiél fia, és Jósua, a Jehosadák fia, a főpap, és a nép minden többi tagja az Úrnak, az ő Istenöknek szavát és Aggeus próféta beszédeit, amiként elküldte őt az Úr, az ő Istenök, és megfélemlék a nép az Úr előtt."
        },
        {
            "type": "line",
            "value": "És szóla Aggeus, az Úr követe, az Úr küldetésében, mondván a népnek: Én veletek vagyok, azt mondja az Úr."
        },
        {
            "type": "line",
            "value": "És felindítá az Úr Zorobábelnek, a Sealtiél fiának, a Júda fejedelmének lelkét, és Jósuának, a Jehosadák fiának, a főpapnak lelkét, és a nép minden többi tagjának lelkét is, és bemenének és munkálkodának a Seregek Urának, az ő Istenöknek házában."
        },
        {
            "type": "line",
            "value": "A hatodik hónapnak huszonnegyedik napján, Dárius királynak második esztendejében."
        }
    ]
}
