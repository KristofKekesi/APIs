{
   "meta": {
   "type": "text",
   "name": "25. Fejezet"
   },
   "data": [
        {
            "type": "line",
            "value": "Uram, te vagy Istenem, magasztallak, dícsérem nevedet! Mivel csodát cselekvél, örök tanácsaid hűség és igazság."
        },
        {
            "type": "line",
            "value": "Mert a városból kőrakást csináltál, az erős városból romot, az idegenek palotáját olyanná tetted, hogy nincs többé város; soha örökké meg nem épül."
        },
        {
            "type": "line",
            "value": "Ezért dicsőítnek téged erős népek, erőszakos pogányok városai félnek téged!"
        },
        {
            "type": "line",
            "value": "Mert erőssége voltál a gyöngének, erőssége a szegénynek szorongásában; a szélvész ellen oltalom, árnyék a hévség ellen, mikor az erőszakosok haragja olyan volt, mint kőfalrontó szélvész."
        },
        {
            "type": "line",
            "value": "Mint hévséget száraz földön, megalázod az idegeneknek háborgását, mint a hévség sűrű felleg miatt, megszünt a pogányoknak éneke."
        },
        {
            "type": "line",
            "value": "És szerez a seregek Ura minden népeknek e hegyen lakodalmat kövér eledelekből, lakodalmat erős borból; velős, kövér eledelekből, megtisztult erős borból;"
        },
        {
            "type": "line",
            "value": "S elveszi e hegyen a fátyolt, mely beboríta minden népeket, és a takarót, mely befödött vala minden népségeket;"
        },
        {
            "type": "line",
            "value": "Elveszti a halált örökre, és letörli az Úr Isten a könyhullatást minden orcáról: és népe gyalázatát eltávolítja az egész földről; mert az Úr szólott."
        },
        {
            "type": "line",
            "value": "És szólnak ama napon: Ímé Istenünk, akit mi vártunk és aki megtart minket; ez az Úr, akit mi vártunk, örüljünk és örvendezzünk szabadításában!"
        },
        {
            "type": "line",
            "value": "Mert az Úr keze nyugszik e hegyen, és eltapostatik Moáb az ő földében, mint eltapostatik a szalma a ganaj levében."
        },
        {
            "type": "line",
            "value": "És kiterjeszti kezeit abban, mint kiterjeszti az úszó, hogy ússzék; de az Úr megalázza kevélységét és kezei csalárdságát;"
        },
        {
            "type": "line",
            "value": "És magas falaid erősségét lerontja, megalázza, a földre, porba dobja."
        }
    ]
}
