{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Oh szünjetek meg hát az emberben bízni, akinek egy lehellet van orrában, mert hát ugyan mire becsülhető ő?"
        },
        {
            "type": "line",
            "value": "Mert ímé az Úr, a seregeknek Ura elveszi Jeruzsálemből és Júdából a támaszt és a táplálót, a kenyérnek minden erejét és a víznek minden erejét;"
        },
        {
            "type": "line",
            "value": "Az erőst és hadakozót, birót és prófétát, jóst és öreget;"
        },
        {
            "type": "line",
            "value": "Az ötvenedes hadnagyot, a tisztes embert, a tanácsost, az ügyes mestert és a varázsláshoz értőt;"
        },
        {
            "type": "line",
            "value": "És adok nékik gyerkőcöket fejedelmekül, és gyermekek uralkodnak rajtok."
        },
        {
            "type": "line",
            "value": "És nyomorba jut a nép; egyik a másik ellen, ki-ki az ő társa ellen támad, a gyermek az öreg ellen, becstelen a tisztes ellen;"
        },
        {
            "type": "line",
            "value": "És ha valaki megragadja atyja nemzetségéből való rokonát, mondván: Néked ruhád van, légy fejedelmünk és e romlás kezed alatt legyen:"
        },
        {
            "type": "line",
            "value": "Ez ama napon így fog felkiáltani: Nem leszek sebkötöző, házamban is nincsen kenyér és nincs ruha; ne tegyetek engem e nép fejedelmévé!"
        },
        {
            "type": "line",
            "value": "Mert megromlott Jeruzsálem, és Júda elesett, mert nyelvök és cselekedeteik az Úr ellen vannak, hogy az Ő dicsőséges szemeit ingereljék."
        },
        {
            "type": "line",
            "value": "Arcuk tekintete tesz ellenök bizonyságot, bűneikkel Sodoma módjára kérkednek, nemhogy eltitkolnák; jaj lelköknek! mert magok szereztek magoknak gonoszt."
        },
        {
            "type": "line",
            "value": "Mondjátok az igaznak, hogy jól lészen dolga, mert cselekedeteik gyümölcsével élnek."
        },
        {
            "type": "line",
            "value": "Jaj a gonosznak, gonoszul lesz dolga, mert kezeinek cselekedete szerint fizetnek néki."
        },
        {
            "type": "line",
            "value": "Népem nyomorgatói gyermekek, és asszonyok uralkodnak rajta; népem! a te vezéreid hitetők, és ösvényidnek útját elrejtik előled."
        },
        {
            "type": "line",
            "value": "Előálla perelni az Úr, és itt áll ítélni népeket."
        },
        {
            "type": "line",
            "value": "Az Úr törvénybe megy népe véneivel és fejedelmivel: Hiszen ti lelegeltétek a szőlőt, szegénytől rablott marha van házaitokban:"
        },
        {
            "type": "line",
            "value": "Mi dolog, hogy népemet összezúzzátok, és a szegények orcáját összetöritek? ezt mondja az Úr, a seregeknek Ura."
        },
        {
            "type": "line",
            "value": "És szól az Úr: Mivel Sion leányai felfuvalkodtak, és felemelt nyakkal járnak, szemeikkel pillognak, és aprókat lépve járnak, és lábokkal nagy zengést bongást szereznek:"
        },
        {
            "type": "line",
            "value": "Megkopaszítja az Úr Sion leányainak fejtetőjét, és az ő szemérmöket megmezteleníti."
        },
        {
            "type": "line",
            "value": "Ama napon eltávolítja az Úr az ő lábaik zengő ékességét, a napocskákat és holdacskákat,"
        },
        {
            "type": "line",
            "value": "A fülönfüggőket, a karpereceket és a fátyolokat,"
        },
        {
            "type": "line",
            "value": "A pártákat, a lábláncokat, az öveket, a jóillattartókat és az ereklyéket,"
        },
        {
            "type": "line",
            "value": "A gyűrűket és az orrpereceket,"
        },
        {
            "type": "line",
            "value": "Az ünneplő ruhákat, a palástokat, a nagy kendőket és az erszényeket,"
        },
        {
            "type": "line",
            "value": "A tükröket, a gyolcsingeket, a főkötőket és a keceléket:"
        },
        {
            "type": "line",
            "value": "És lesz a balzsamillat helyén büdösség, az öv helyén kötél, és a felfodrozott haj helyén kopaszság, a szép köpenynek helyén zsákruha, és a szépség helyén homlokra sütött bélyeg."
        },
        {
            "type": "line",
            "value": "Férfiaid fegyver által hullnak el, és vitézeid harcban:"
        },
        {
            "type": "line",
            "value": "És sírnak és gyászolnak kapui, és ő elpusztíttatván, a földön ül;"
        },
        {
            "type": "line",
            "value": "És megragad hét asszony egy férfit ama napon, mondván: A magunk kenyerét esszük és a mi ruhánkba öltözködünk, csak hadd neveztessünk a te nevedről, és vedd le rólunk gyalázatunkat!"
        }
    ]
}
