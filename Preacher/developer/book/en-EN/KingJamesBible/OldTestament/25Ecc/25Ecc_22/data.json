{
   "meta": {
   "type": "text",
   "name": "22. Fejezet"
   },
   "data": [
        {
            "type": "line",
            "value": "Jövendölés a látás völgye ellen. Mi lelt most, hogy mindenestől felmenél a házak tetejére?"
        },
        {
            "type": "line",
            "value": "Te lármával teljes, zajos város, örvendező város, megöletteid nem fegyverrel ölettek meg, és nem harcon hullottak el!"
        },
        {
            "type": "line",
            "value": "Hadnagyaid mind elszaladtak a kézív előtt, de megkötöztettek; akik benned találtattak, mind megkötöztettek, midőn futni akartak messzire."
        },
        {
            "type": "line",
            "value": "Ezért mondom: Ne nézzetek reám, hadd kesergessem magamat sírással; ne siessetek vígasztalni engem, népem leánya romlása felett."
        },
        {
            "type": "line",
            "value": "Mert rémülésnek és eltapodtatásnak és zavarnak napja jő Istentől, a seregeknek Urától a látás völgyére, amely ledönti a kőfalat, és a hegyeken kiáltás hallatik."
        },
        {
            "type": "line",
            "value": "És Élám fölvette a tegezt, és jő szekeren emberekkel és lovagokkal, és Kir paizst meztelenít."
        },
        {
            "type": "line",
            "value": "És lészen, hogy szép völgyeid betelnek szekerekkel, és a lovagok nyomulnak a kapu felé."
        },
        {
            "type": "line",
            "value": "És fölfedi Júdának fátyolát, és tekintesz ama napon az erdő házának fegyverzetére,"
        },
        {
            "type": "line",
            "value": "És meglátjátok, hogy Dávid városán sok repedés van, és összegyűjtitek az alsó tó vizét."
        },
        {
            "type": "line",
            "value": "És megszámláljátok Jeruzsálem házait, és némely házat lerontotok, hogy a kőfalat megerősíthessétek;"
        },
        {
            "type": "line",
            "value": "És árkot csináltok a két kőfal között a régi tó vizének; és nem tekintetek arra, aki ezt cselekvé, és aki régen elvégzé ezt, Őt nem látjátok!"
        },
        {
            "type": "line",
            "value": "És fölhív az Úr, a seregek Ura ama napon sírásra és gyászolásra, ti magatok megkopaszítására és gyászruha-öltésre,"
        },
        {
            "type": "line",
            "value": "És ímé öröm és vígasság; barmok ölése, juhok levágása, húsevés és borivás; együnk, igyunk, mert holnap meghalunk!"
        },
        {
            "type": "line",
            "value": "És megjelenté magát füleimben a seregek Ura: Meg nem bocsáttatik e bűn tinéktek, míg meg nem haltok; szól az Úr, a seregek Ura."
        },
        {
            "type": "line",
            "value": "Így szólt az Úr, a seregek Ura: No, menj el a kormányzóhoz, Sébnához, a királyi ház főemberéhez, és mondd meg néki:"
        },
        {
            "type": "line",
            "value": "Mi dolgod itt, és ki lesz itten tied, hogy sírt vágatsz itten magadnak? mint aki sírját magas helyen vágatja, és sziklába véset hajlékot magának!"
        },
        {
            "type": "line",
            "value": "Ímé az Úr elhajít téged erős hajítással, és megragadván megragad,"
        },
        {
            "type": "line",
            "value": "Hempelygetvén hempelyget, mint gombolyagot, mint labdát, nagy messze földre, ott halsz meg, oda mennek dicsőséged szekerei, te, urad házának gyalázata!"
        },
        {
            "type": "line",
            "value": "És kivetlek állásodból és lerántlak helyedről."
        },
        {
            "type": "line",
            "value": "És lesz ama napon, hogy elhívom szolgámat, Eliákimot, a Hilkiás fiát,"
        },
        {
            "type": "line",
            "value": "S felöltöztetem őt öltözetedbe, és öveddel megerősítem, és uralmadat kezébe adom, és ő lesz atyjok Jeruzsálem lakosainak és a Júda házának;"
        },
        {
            "type": "line",
            "value": "S az ő vállára adom a Dávid házának kulcsát, és amit megnyit, senki be nem zárja, és amit bezár, nem nyitja meg senki;"
        },
        {
            "type": "line",
            "value": "S beverem őt, mint szeget erős helyre, és lészen dicsőséges székül az ő atyja házának;"
        },
        {
            "type": "line",
            "value": "S reá függesztik atyja házának minden dicsőségét: fiakat és unokákat, minden kicsiny edényt, a csészeedényektől a tömlőknek minden edényeiig."
        },
        {
            "type": "line",
            "value": "Ama napon, azt mondja a seregeknek Ura, kiesik a szeg, mely erős helyre veretett, és levágatik és leesik és összetörik a teher, mely rajta volt, mert az Úr mondá."
        }
    ]
}
