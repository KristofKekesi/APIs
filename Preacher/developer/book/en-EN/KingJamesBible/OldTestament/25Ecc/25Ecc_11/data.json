{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "És származik egy vesszőszál Isai törzsökéből, s gyökereiből egy virágszál nevekedik."
        },
        {
            "type": "line",
            "value": "Akin az Úrnak lelke megnyugoszik: bölcseségnek és értelemnek lelke, tanácsnak és hatalomnak lelke, az Úr ismeretének és félelmének lelke."
        },
        {
            "type": "line",
            "value": "És gyönyörködik az Úrnak félelmében, és nem szemeinek látása szerint ítél, és nem füleinek hallása szerint bíráskodik:"
        },
        {
            "type": "line",
            "value": "Igazságban ítéli a gyöngéket, és tökéletességben bíráskodik a föld szegényei felett; megveri a földet szájának vesszejével, és ajkai lehével megöli a hitetlent."
        },
        {
            "type": "line",
            "value": "Derekának övedzője az igazság lészen, és veséinek övedzője a hűség."
        },
        {
            "type": "line",
            "value": "És lakozik a farkas a báránynyal, és a párduc a kecskefiúval fekszik, a borjú és az oroszlán-kölyök és a kövér barom együtt lesznek, és egy kis gyermek őrzi azokat;"
        },
        {
            "type": "line",
            "value": "A tehén és medve legelnek, és együtt feküsznek fiaik, az oroszlán, mint az ökör, szalmát eszik;"
        },
        {
            "type": "line",
            "value": "És gyönyörködik a csecsszopó a viperák lyukánál, és a csecstől elválasztott a baziliskus lyuka felett terjengeti kezét:"
        },
        {
            "type": "line",
            "value": "Nem ártanak és nem pusztítnak sehol szentségemnek hegyén, mert teljes lészen a föld az Úr ismeretével, mint a vizek a tengert beborítják."
        },
        {
            "type": "line",
            "value": "És lesz ama napon, hogy Isai gyökeréhez, aki a népek zászlója lészen, eljőnek a pogányok, és az ő nyugodalma dicsőség lészen."
        },
        {
            "type": "line",
            "value": "És lesz ama napon: az Úr másodszor nyujtja ki kezét, hogy népe maradékát megvegye, amely megmaradt Assiriától, Égyiptomtól, Pathrosztól, Szerecsenországtól, Elámtól, Sinártól, Hamáthtól és a tenger szigeteitől."
        },
        {
            "type": "line",
            "value": "És zászlót emel a pogányok előtt, és összegyűjti Izráel elszéledt fiait, és Júdának szétszórt leányait egybegyűjti a földnek négy szárnyairól."
        },
        {
            "type": "line",
            "value": "Megszünik Efraimnak irígysége, és Júdából a gyűlölködők kivágattatnak; Efraim nem irígykedik Júdára, és Júda sem támad többé Efraimra."
        },
        {
            "type": "line",
            "value": "És repülnek a Filiszteusoknak hátára napnyugot felé, és kelet fiaiban együtt vetnek zsákmányt, és kezet vetnek Edomra és Moábra, és az Ammoniták engednek nékik."
        },
        {
            "type": "line",
            "value": "És az Úr megátkozza Égyiptom tengerének nyelvét, és kezét felemeli az Eufráth fölé erős száraztó szélben, és hét patakra csapja azt, és népét sarus lábbal vezeti át,"
        },
        {
            "type": "line",
            "value": "És csinált út lészen népe maradékának, amely megmaradt Assiriától, amint volt Izráelnek, mikor kijött Égyiptomnak földéből."
        }
    ]
}
