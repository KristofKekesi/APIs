{
   "meta": {
   "type": "text",
   "name": "63. Fejezet"
   },
   "data": [
        {
            "type": "line",
            "value": "Ki ez, ki jő Edomból, veres ruhákban Bocrából, aki ékes öltözetében, ereje sokaságában büszke? Én, aki igazságban szólok, elégséges vagyok a megtartásra."
        },
        {
            "type": "line",
            "value": "Miért veres öltözeted, és ruháid, mint a bornyomó ruhái?"
        },
        {
            "type": "line",
            "value": "A sajtót egyedül tapostam, és a népek közül nem volt velem senki, és megtapodtam őket búsulásomban, és széttapostam őket haragomban: így fecscsent vérök ruháimra, és egész öltözetemet bekevertem."
        },
        {
            "type": "line",
            "value": "Mert bosszúállás napja volt szívemben, és megváltottaim esztendeje eljött."
        },
        {
            "type": "line",
            "value": "Körültekinték és nem vala segítő, s álmélkodám és nem vala gyámolító, és segített nékem karom, és haragom gyámolított engem!"
        },
        {
            "type": "line",
            "value": "És megtapodtam népeket búsulásomban, és megrészegítem őket haragomban, és ontám a földre véröket!"
        },
        {
            "type": "line",
            "value": "Az Úrnak kegyelmességeiről emlékezem, az Úr dicséreteiről mind aszerint, amit az Úr velünk cselekedett; az Izráel házához való sok jóságáról, amelyet velök cselekedett irgalma és kegyelmének sokasága szerint."
        },
        {
            "type": "line",
            "value": "És ő mondá: Bizony az én népem ők, fiak, akik nem hazudnak; és lőn nékik megtartójok."
        },
        {
            "type": "line",
            "value": "Minden szenvedésöket Ő is szenvedte, és orcájának angyala megszabadítá őket, szerelmében és kegyelmében váltotta Ő meg őket, fölvette és hordozá őket a régi idők minden napjaiban."
        },
        {
            "type": "line",
            "value": "Ők pedig engedetlenek voltak és megszomoríták szentségének lelkét, és ő ellenségükké lőn, hadakozott ellenök."
        },
        {
            "type": "line",
            "value": "S megemlékezék népe a Mózes régi napjairól: hol van, aki őket kihozá a tengerből nyájának pásztorával? hol van, aki belé adá az ő szentséges lelkét?"
        },
        {
            "type": "line",
            "value": "Ki Mózes jobbján járatá dicsőségének karját, aki a vizeket ketté választá előttök, hogy magának örök nevet szerezzen?"
        },
        {
            "type": "line",
            "value": "Ki járatá őket mélységekben, mint a lovat a síkon, és meg nem botlottanak!"
        },
        {
            "type": "line",
            "value": "Mint a barmot, amely völgybe száll alá, nyugodalomba vitte őket az Úr lelke: így vezérletted népedet, hogy magadnak dicső nevet szerezz!"
        },
        {
            "type": "line",
            "value": "Tekints alá az égből, és nézz le szentséged és dicsőséged hajlékából! Hol van buzgó szerelmed és hatalmad? Szívednek dobogása és irgalmad megtartóztatják magokat én tőlem!"
        },
        {
            "type": "line",
            "value": "Hiszen Te vagy Atyánk, hiszen Ábrahám nem tud minket, és Izráel nem ismer minket, Te, Uram, vagy a mi Atyánk, megváltónk, ez neved öröktől fogva."
        },
        {
            "type": "line",
            "value": "Miért engedél eltévelyedni minket útaidról, oh Uram! miért keményítéd meg szívünket, hogy ne féljünk tégedet? Térj meg szolgáidért, örökséged nemzetségeiért!"
        },
        {
            "type": "line",
            "value": "Kevés ideig bírta szentségednek népe földét, ellenségink megtapodták szent helyedet."
        },
        {
            "type": "line",
            "value": "Olyanok lettünk, mint akiken eleitől fogva nem uralkodtál, akik felett nem neveztetett neved."
        }
    ]
}
