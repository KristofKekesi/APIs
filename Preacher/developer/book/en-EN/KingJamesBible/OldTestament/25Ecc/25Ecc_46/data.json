{
   "meta": {
   "type": "text",
   "name": "46. Fejezet"
   },
   "data": [
        {
            "type": "line",
            "value": "Ledől Bél, elesik Nebó, oktalan barmokra kerülnek szobraik, és miket ti hordoztatok, felrakatnak, terhéül a megfáradott állatnak;"
        },
        {
            "type": "line",
            "value": "Elesnek, összerogynak együtt, nem menthetik meg a terhet; és ők magok fogságba mennek."
        },
        {
            "type": "line",
            "value": "Hallgassatok rám, Jákób háza és Izráel házának minden maradéka, akiket magamra raktam anyátok méhétől fogva, és hordoztalak születésetek óta;"
        },
        {
            "type": "line",
            "value": "Vénségtekig én vagyok az, és megőszüléstekig én visellek; én teremtettem és én hordozom, én viselem és megszabadítom."
        },
        {
            "type": "line",
            "value": "Kihez hasonlíttok engem, és kivel tesztek egyenlővé? És kivel vettek egybe, hogy hasonlók volnánk?"
        },
        {
            "type": "line",
            "value": "Kitöltik az aranyat az erszényből, és ezüstöt mérnek a mértékkel, és ötvöst fogadnak, hogy abból istent csináljon; meghajolnak, leborulnak előtte."
        },
        {
            "type": "line",
            "value": "Vállukra veszik azt és hordozzák, majd állványára helyezik és veszteg áll, helyéről meg nem mozdul, ha kiáltasz is hozzá, nem felel, nyomorúságodból nem szabadít meg."
        },
        {
            "type": "line",
            "value": "Emlékezzetek meg erről, és legyetek erősek, vegyétek eszetekbe, pártütők!"
        },
        {
            "type": "line",
            "value": "Emlékezzetek meg a messze régi dolgokról, hogy én vagyok Isten és nincsen több; Isten vagyok, és nincs hozzám hasonlatos."
        },
        {
            "type": "line",
            "value": "Ki megjelentem kezdettől fogva a véget, és előre azokat, amik még meg nem történtek, mondván: tanácsom megáll, és véghez viszem minden akaratomat;"
        },
        {
            "type": "line",
            "value": "Ki elhívom napkeletről a sast, messze földről tanácsom férfiát; nem csak szóltam, ki is viszem, elvégezem, meg is cselekszem!"
        },
        {
            "type": "line",
            "value": "Hallgassatok reám, kemény szívűek, akik távol vagytok az igazságtól."
        },
        {
            "type": "line",
            "value": "Elhoztam igazságomat, nincs messze, és az én szabadításom nem késik, Sionban lesz szabadításom, és Izráelen dicsőségem."
        }
    ]
}
