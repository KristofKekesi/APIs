{
   "meta": {
   "type": "text",
   "name": "42. Fejezet"
   },
   "data": [
        {
            "type": "line",
            "value": "Ímé az én szolgám, akit gyámolítok, az én választottam, akit szívem kedvel, lelkemet adtam ő belé, törvényt beszél a népeknek."
        },
        {
            "type": "line",
            "value": "Nem kiált és nem lármáz, és nem hallatja szavát az utcán."
        },
        {
            "type": "line",
            "value": "Megrepedt nádat nem tör el, a pislogó gyertya belet nem oltja ki, a törvényt igazán jelenti meg."
        },
        {
            "type": "line",
            "value": "Nem pislog és meg nem reped, míg a földön törvényt tanít, és a szigetek várnak tanítására."
        },
        {
            "type": "line",
            "value": "Így szól az Úr Isten, aki az egeket teremté és kifeszíté, és kiterjeszté termésivel a földet, aki lelket ád a rajta lakó népnek, és leheletet a rajta járóknak:"
        },
        {
            "type": "line",
            "value": "Én, az Úr, hívtalak el igazságban, és fogom kezedet, és megőrizlek és népnek szövetségévé teszlek, pogányoknak világosságává."
        },
        {
            "type": "line",
            "value": "Hogy megnyisd a vakoknak szemeit, hogy a foglyot a tömlöcből kihozzad, és a fogházból a sötétben ülőket."
        },
        {
            "type": "line",
            "value": "Én vagyok az Úr, ez a nevem, és dicsőségemet másnak nem adom, sem dicséretemet a bálványoknak."
        },
        {
            "type": "line",
            "value": "A régiek ímé beteltek, és most újakat hirdetek, mielőtt meglennének, tudatom veletek."
        },
        {
            "type": "line",
            "value": "Énekeljetek az Úrnak új éneket, és dicséretét a földnek határairól, ti, a tenger hajósai és teljessége, a szigetek és azoknak lakói."
        },
        {
            "type": "line",
            "value": "Emeljék fel szavokat a puszta és annak városai, a faluk, amelyekben Kédár lakik, ujjongjanak a kősziklák lakói, a hegyeknek tetejéről kiáltsanak."
        },
        {
            "type": "line",
            "value": "Adják az Úrnak a dicsőséget, és dicséretét hirdessék a szigetekben."
        },
        {
            "type": "line",
            "value": "Az Úr, mint egy hős kijő, és mint hadakozó felkölti haragját, kiált, sőt rivalg és ellenségein erőt vesz."
        },
        {
            "type": "line",
            "value": "Régtől fogva hallgattam, néma voltam, magamat megtartóztatám: most mint a szülő nő nyögök, lihegek és fúvok!"
        },
        {
            "type": "line",
            "value": "Elpusztítok hegyeket és halmokat, és megszáraztom minden fűvöket, szigetekké teszek folyamokat, és tavakat kiszáraztok."
        },
        {
            "type": "line",
            "value": "A vakokat oly úton vezetem, amelyet nem ismernek, járatom őket oly ösvényeken, amelyeket nem tudnak; előttök a sötétséget világossággá teszem, és az egyenetlen földet egyenessé; ezeket cselekszem velök, és őket el nem hagyom."
        },
        {
            "type": "line",
            "value": "Meghátrálnak és mélyen megszégyenülnek, akik a bálványban bíznak, akik ezt mondják az öntött képnek: Ti vagytok a mi isteneink!"
        },
        {
            "type": "line",
            "value": "Oh, ti süketek, halljatok, és ti vakok, lássatok!"
        },
        {
            "type": "line",
            "value": "Kicsoda vak, ha nem az én szolgám? és olyan süket, mint az én követem, akit elbocsátok? Ki olyan vak, mint a békességgel megajándékozott, és olyan vak, mint az Úr szolgája?"
        },
        {
            "type": "line",
            "value": "Sokat láttál, de nem vetted eszedbe; fülei nyitvák, de nem hall."
        },
        {
            "type": "line",
            "value": "Az Úr igazságáért azt akarta, hogy a törvényt nagygyá teszi és dicsőségessé."
        },
        {
            "type": "line",
            "value": "De e nép kiraboltatott és eltapodtatott, bilincsbe verve tömlöcben mindnyájan, és fogházakban rejtettek el, prédává lettek és nincs szabadító; ragadománynyá lettek és nincsen, aki mondaná: add vissza!"
        },
        {
            "type": "line",
            "value": "Ki veszi ezt közületek fülébe? aki figyelne és hallgatna ezután!"
        },
        {
            "type": "line",
            "value": "Ki adta ragadományul Jákóbot és Izráelt a prédálóknak? Avagy nem az Úr-é, aki ellen vétkezénk, és nem akartak járni útain és nem hallgattak az Ő törvényére?"
        },
        {
            "type": "line",
            "value": "Ezért ontá ki reá búsulásának haragját és a had erejét; körülte lángolt az, de ő nem értett; és égett benne, de nem tért eszére!"
        }
    ]
}
