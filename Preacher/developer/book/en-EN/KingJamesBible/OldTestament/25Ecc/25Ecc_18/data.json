{
   "meta": {
   "type": "text",
   "name": "18. Fejezet"
   },
   "data": [
        {
            "type": "line",
            "value": "Jaj a szárnysuhogás országának, amely Szerecsenország folyóin túl van;"
        },
        {
            "type": "line",
            "value": "Amely követeket küld a tengeren gyékényből csinált tutajokon, vizek színén. Menjetek el gyors hírnökök, a magas és derék néphez, a néphez, amely rettenetes mióta van és ezután is; a hatalmas és hódító néphez, amelynek földét folyók hasítják át."
        },
        {
            "type": "line",
            "value": "Föld kerekségének minden lakói és földnek lakosai meglássátok, mikor a hegyeken zászló emelkedik, és hallgassatok, ha kürt szól!"
        },
        {
            "type": "line",
            "value": "Mert ezt mondá az Úr nékem: Nyugodtan nézem sátoromból verőfényes melegnél, harmatozó felhőnél aratás hévségében."
        },
        {
            "type": "line",
            "value": "Mert aratás előtt, ha a virágzás véget ér, és a virág érő fürtté lészen, levágja a vesszőket metszőkésekkel, és a kacsokat eltávolítja és lemetszi."
        },
        {
            "type": "line",
            "value": "Mind ott hagyatnak a hegyek madarainak és a föld állatainak, és a madarak rajtok nyaralnak, és a föld minden állatai rajtok telelnek."
        },
        {
            "type": "line",
            "value": "Abban az időben ajándékot viszen a seregek Urának a magas és derék nép; a nép, amely rettenetes, mióta van és ezután is, a hatalmas és hódító nép, amelynek földét folyók hasítják át; a seregek Ura nevének helyére, Sion hegyére."
        }
    ]
}
