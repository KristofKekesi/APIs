{
   "meta": {
   "type": "text",
   "name": "34. Fejezet"
   },
   "data": [
        {
            "type": "line",
            "value": "Jőjjetek népek és halljátok, nemzetségek figyeljetek, hallja a föld és teljessége, e föld kereksége és minden szülöttei."
        },
        {
            "type": "line",
            "value": "Mert haragszik az Úr minden népekre, és megbúsult minden ő seregökre; megátkozá, halálra adta őket."
        },
        {
            "type": "line",
            "value": "Megöltjeik temetetlen maradnak, hulláik bűze felszáll, és hegyek olvadnak meg vérök miatt."
        },
        {
            "type": "line",
            "value": "Elporhad az ég minden serege, és az ég mint írás egybehajtatik, és minden serege lehull, miként lehull a szőlő levele és a fügefáról a hervadó lomb."
        },
        {
            "type": "line",
            "value": "Mert megrészegült fegyverem az égben, és ímé leszáll Edomra, átkom népére, ítéletre."
        },
        {
            "type": "line",
            "value": "Az Úr fegyvere telve vérrel, megrakva kövérrel, bárányoknak és bakoknak vérével, a kosoknak vesekövérével; mert áldozatja lesz az Úrnak Bocrában, és nagy öldöklés Edom földén."
        },
        {
            "type": "line",
            "value": "Elhullnak a bivalyok is velök, és a tulkok a bikákkal, és megrészegedik földük vértől, és poruk borítva lesz kövérrel."
        },
        {
            "type": "line",
            "value": "Mert bosszúállás napja ez az Úrnak, a megfizetés esztendeje Sionnak ügyéért."
        },
        {
            "type": "line",
            "value": "És változnak patakjai szurokká, és pora kénkővé, és lészen földe égő szurokká."
        },
        {
            "type": "line",
            "value": "Éjjel és nappal el nem alszik, örökre fölgomolyog füstje, nemzetségről nemzetségre pusztán marad, soha örökké senki át nem megy rajta;"
        },
        {
            "type": "line",
            "value": "És örökségül bírándja azt ökörbika, sündisznó; és gém és holló lakja azt, és fölvonják rá a pusztaság mérőkötelét és a semmiségnek köveit."
        },
        {
            "type": "line",
            "value": "Nemesei nem választanak többé királyt, és minden fejedelmei semmivé lesznek."
        },
        {
            "type": "line",
            "value": "És fölveri palotáit tövis, csalán és bogács a bástyáit, és lesz sakálok hajléka és strucok udvara."
        },
        {
            "type": "line",
            "value": "És találkozik vadmacska a vadebbel, és a kisértet társára talál, csak ott nyugszik meg az éji boszorkány és ott lel nyughelyet magának."
        },
        {
            "type": "line",
            "value": "Oda rak fészket a bagoly és tojik és ül tojáson és költ árnyékában, csak ott gyűlnek együvé a sasok!"
        },
        {
            "type": "line",
            "value": "Keressétek meg majd az Úr könyvében, és olvassátok: ezeknek egy hijjok sem lesz, egyik a másiktól el nem marad; mert az Ő szája parancsolta, és az Ő lelke gyűjté össze őket!"
        },
        {
            "type": "line",
            "value": "Ő vetett sorsot köztök, és keze osztá ki azt nékik mérőkötéllel; örökre bírni fogják azt, nemzetségről nemzetségre lakoznak abban."
        }
    ]
}
