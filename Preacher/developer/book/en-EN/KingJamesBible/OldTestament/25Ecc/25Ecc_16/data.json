{
   "meta": {
   "type": "text",
   "name": "16. Fejezet"
   },
   "data": [
        {
            "type": "line",
            "value": "Küldjétek a föld Urának bárányát Szelából a pusztán át Sion leányának hegyére."
        },
        {
            "type": "line",
            "value": "Mert mint a bujdosó madár szétszórt fészek körül, olyanok lőnek Moáb leányai az Arnon gázlóin:"
        },
        {
            "type": "line",
            "value": "Adj tanácsot, tarts ítéletet; tegyed árnyékodat délben olyanná, mint az éjszaka, rejtsd el a kiűzötteket, és a bujdosót ne add ki!"
        },
        {
            "type": "line",
            "value": "Lakozzanak benned menekültjeim, és Moábnak te légy oltalom a pusztító ellen! Mert vége a nyomorgatónak, megszünt a pusztítás, és elfogytak a földről a tapodók."
        },
        {
            "type": "line",
            "value": "És Isten kegyelme megerősített egy ülőszéket, és ül azon igazsággal Dávid sátorában egy bíró, jogosság keresője, igazság ismerője."
        },
        {
            "type": "line",
            "value": "Hallottuk volt Moáb kevélységét, a felettébb kevélyét, gőgjét, kevélységét, dühét, és üres kérkedését."
        },
        {
            "type": "line",
            "value": "Ezért jajgatni fog Moáb Moábért, minden jajgatni fog, és nyögtök Kir-Háresethnek romjain egészen megtörve."
        },
        {
            "type": "line",
            "value": "Mert Hesbon földei elhervadának, és Sibma szőlőjének drága vesszőit a népek fejedelmei levágták. Jáézerig értek azok, a pusztát bejárták, kacsai szétterjedtek, és a tengeren túlnyúltak."
        },
        {
            "type": "line",
            "value": "Ezért siratom Jáézer siralmával Sibma szőlőjét, megnedvesítlek könyeimmel Hesbon és Eleálé, mert szüretedről és aratásodról a víg éneklés elmaradt."
        },
        {
            "type": "line",
            "value": "Elvétetett a vígság és öröm a kertből, és a szőlőkben nem vígadnak és nem kiáltanak, bort sajtókban nem nyom a bornyomó, véget vetettem a víg éneklésnek."
        },
        {
            "type": "line",
            "value": "Ezért bensőm Moábért, mint a citera sír, és szívem Kir-Heresért!"
        },
        {
            "type": "line",
            "value": "És lesz, hogy meg fog tetszeni, hogy Moáb a magaslaton elfáradt, és hogy templomába megy imádkozni, de nem mehet!"
        },
        {
            "type": "line",
            "value": "Ez a beszéd, amelyet szólott az Úr Moáb felől már régen."
        },
        {
            "type": "line",
            "value": "És most szól az Úr, mondván: Három esztendő alatt, melyek, mint napszámos esztendői, megaláztatik Moáb dicsősége egész nagy népével együtt, és maradéka kicsiny, kevés és erőtelen lészen."
        }
    ]
}
