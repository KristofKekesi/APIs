{
   "meta": {
   "type": "text",
   "name": "35. Fejezet"
   },
   "data": [
        {
            "type": "line",
            "value": "Örvend a puszta és a kietlen hely, örül a pusztaság és virul mint őszike."
        },
        {
            "type": "line",
            "value": "Virulva virul és örvend ujjongva, a Libánon dicsősége adatott néki, Karmel és Sáron ékessége; meglátják ők az Úrnak dicsőségét, Istenünk ékességét."
        },
        {
            "type": "line",
            "value": "Erősítsétek a lankadt kezeket, és szilárdítsátok a tántorgó térdeket."
        },
        {
            "type": "line",
            "value": "Mondjátok a remegő szívűeknek: legyetek erősek, ne féljetek! Ímé, Istenetek bosszúra jő, az Isten, aki megfizet, Ő jő, és megszabadít titeket!"
        },
        {
            "type": "line",
            "value": "Akkor a vakok szemei megnyílnak, és a süketek fülei megnyittatnak,"
        },
        {
            "type": "line",
            "value": "Akkor ugrándoz, mint szarvas a sánta, és ujjong a néma nyelve, mert a pusztában víz fakad, és patakok a kietlenben."
        },
        {
            "type": "line",
            "value": "És tóvá lesz a délibáb, és a szomjú föld vizek forrásivá; a sakálok lakhelyén, ahol feküsznek, fű, nád és káka terem."
        },
        {
            "type": "line",
            "value": "És lesz ott ösvény és út, és szentség útának hívatik: tisztátalan nem megy át rajta; hisz csak az övék az; aki ez úton jár, még a bolond se téved el;"
        },
        {
            "type": "line",
            "value": "Nem lesz ott oroszlán, és a kegyetlen vad nem jő fel reá, nem is található ott, hanem a megváltottak járnak rajta!"
        },
        {
            "type": "line",
            "value": "Hisz az Úr megváltottai megtérnek, és ujjongás között Sionba jönnek; és örök öröm fejökön, vígasságot és örömöt találnak; és eltűnik fájdalom és sóhaj."
        }
    ]
}
