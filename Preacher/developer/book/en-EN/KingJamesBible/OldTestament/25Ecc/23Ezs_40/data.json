{
   "meta": {
   "type": "text",
   "name": "40. Fejezet"
   },
   "data": [
        {
            "type": "line",
            "value": "Vígasztaljátok, vígasztaljátok népemet, így szól Istenetek!"
        },
        {
            "type": "line",
            "value": "Szóljatok Jeruzsálem szívéhez, és hirdessétek néki, hogy vége van nyomorúságának, hogy bűne megbocsáttatott; hiszen kétszeresen sujtotta őt az Úr keze minden bűneiért."
        },
        {
            "type": "line",
            "value": "Egy szó kiált: A pusztában készítsétek az Úrnak útát, ösvényt egyengessetek a kietlenben a mi Istenünknek!"
        },
        {
            "type": "line",
            "value": "Minden völgy fölemelkedjék, minden hegy és halom alászálljon, és legyen az egyenetlen egyenessé és a bércek rónává."
        },
        {
            "type": "line",
            "value": "És megjelenik az Úr dicsősége, és minden test látni fogja azt; mert az Úr szája szólt."
        },
        {
            "type": "line",
            "value": "Szózat szól: Kiálts! és monda: Mit kiáltsak? Minden test fű, és minden szépsége, mint a mező virága!"
        },
        {
            "type": "line",
            "value": "Megszáradt a fű, elhullt a virág, ha az Úrnak szele fuvallt reá; bizony fű a nép."
        },
        {
            "type": "line",
            "value": "Megszáradt a fű, elhullt a virág; de Istenünk beszéde mindörökre megmarad!"
        },
        {
            "type": "line",
            "value": "Magas hegyre menj fel, örömmondó Sion! emeld föl szódat magasan, örömmondó Jeruzsálem! emeld föl, ne félj! mondjad Júda városinak: Ímhol Istenetek!"
        },
        {
            "type": "line",
            "value": "Ímé, az Úr Isten jő hatalommal, és karja uralkodik! Ímé, jutalma vele jő, és megfizetése Ő előtte."
        },
        {
            "type": "line",
            "value": "Mint pásztor, nyáját úgy legelteti, karjára gyűjti a bárányokat és ölében hordozza, a szoptatósokat szelíden vezeti."
        },
        {
            "type": "line",
            "value": "Ki mérte meg markával a vizeket, és ki mértéklé az egeket arasszal, a föld porát ki foglalá mércébe, és a hegyeket ki tette körtefontra, és a halmokat a mérlegserpenyőbe?"
        },
        {
            "type": "line",
            "value": "Kicsoda igazgatta az Úr lelkét, és ki oktatta Őt, mint tanácsosa?"
        },
        {
            "type": "line",
            "value": "Kivel tanácskozott, hogy felvilágosítsa Őt, és tanítsa Őt igazság ösvényére, és tanítsa ismeretre, és oktassa Őt az értelem útára?"
        },
        {
            "type": "line",
            "value": "Ím a népek, mint egy csöpp a vederben, és mint egy porszem a mérlegserpenyőben, olyanoknak tekintetnek; ímé a szigeteket mint kis port emeli föl!"
        },
        {
            "type": "line",
            "value": "És a Libánon nem elég a tűzre, és vada sem elég az áldozatra."
        },
        {
            "type": "line",
            "value": "Minden népek semmik Ő előtte, a semmiségnél és ürességnél alábbvalóknak tartja."
        },
        {
            "type": "line",
            "value": "És kihez hasonlítjátok az Istent, és minő képet készítetek Ő róla?"
        },
        {
            "type": "line",
            "value": "A bálványt a mester megönti, és az ötvös megaranyozza azt, és olvaszt ezüst láncot reá;"
        },
        {
            "type": "line",
            "value": "Aki szegény ily áldozatra, oly fát választ, amely meg nem rothad; okos mestert keres, hogy oly bálványt állítson, amely nem ingadoz."
        },
        {
            "type": "line",
            "value": "Hát nem tudjátok és nem hallottátok-é, hát nem hirdettetett néktek eleitől fogva, hát nem értettétek-é meg a föld fundamentomait?"
        },
        {
            "type": "line",
            "value": "Ki ül a föld kereksége fölött, amelynek lakói mint sáskák előtte, ki az egeket kiterjeszti mint egy kárpitot, és kifeszíti, mint a sátort, lakásra;"
        },
        {
            "type": "line",
            "value": "Ki a fejedelmeket semmivé teszi, és a föld biráit hiábavalókká változtatja;"
        },
        {
            "type": "line",
            "value": "Még alig plántáltattak, még alig vettetének el, alig vert gyökeret a földben törzsük, és Ő csak rájok fuvall, és kiszáradnak és őket, mint polyvát, forgószél ragadja el:"
        },
        {
            "type": "line",
            "value": "Kihez hasonlíttok hát engem, hogy hasonló volnék? szól a Szent."
        },
        {
            "type": "line",
            "value": "Emeljétek föl a magasba szemeiteket, és lássátok meg, ki teremté azokat? Ő, aki kihozza seregöket szám szerint, mindnyáját nevén szólítja; nagy hatalma és erőssége miatt egyetlen híjok sincsen."
        },
        {
            "type": "line",
            "value": "Miért mondod Jákób és szólsz ekként Izráel: Elrejtetett az én útam az Úrtól, és ügyemmel nem gondol Istenem?!"
        },
        {
            "type": "line",
            "value": "Hát nem tudod-é és nem hallottad-é, hogy örökkévaló Isten az Úr, aki teremté a föld határait? nem fárad és nem lankad el; végére mehetetlen bölcsesége!"
        },
        {
            "type": "line",
            "value": "Erőt ad a megfáradottnak, és az erőtlen erejét megsokasítja."
        },
        {
            "type": "line",
            "value": "Elfáradnak az ifjak és meglankadnak, megtántorodnak a legkülönbek is;"
        },
        {
            "type": "line",
            "value": "De akik az Úrban bíznak, erejök megújul, szárnyra kelnek, mint a saskeselyűk, futnak és nem lankadnak meg, járnak és nem fáradnak el!"
        }
    ]
}
