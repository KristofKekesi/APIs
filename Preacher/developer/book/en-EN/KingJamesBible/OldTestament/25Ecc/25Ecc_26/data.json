{
   "meta": {
   "type": "text",
   "name": "26. Fejezet"
   },
   "data": [
        {
            "type": "line",
            "value": "Ama napon ez éneket énekelik Júda földén: Erős városunk van nékünk, szabadítását adta kőfal és bástya gyanánt!"
        },
        {
            "type": "line",
            "value": "Nyissátok fel a kapukat, hogy bevonuljon az igaz nép, a hűség megőrzője."
        },
        {
            "type": "line",
            "value": "Kinek szíve reád támaszkodik, megőrzöd azt teljes békében, mivel Te benned bízik;"
        },
        {
            "type": "line",
            "value": "Bízzatok az Úrban örökké, mert az Úrban, Jehovában, örök kőszálunk van."
        },
        {
            "type": "line",
            "value": "Mert meghorgasztá a magasban lakozókat: a magas várost, megalázá azt, megalázá azt a földig, és a porba dobta azt;"
        },
        {
            "type": "line",
            "value": "Láb tapodja azt, a szegény lábai, a gyöngék talpai!"
        },
        {
            "type": "line",
            "value": "Az igaznak ösvénye egyenes, egyenesen készíted az igaznak útját."
        },
        {
            "type": "line",
            "value": "Mi is vártunk Téged, ítéleted ösvényén, oh Uram! neved és emlékezeted után vágyott a lélek!"
        },
        {
            "type": "line",
            "value": "Szívem utánad vágyott éjszaka, az én lelkem is bensőmben Téged keresett, mivel ha ítéleteid megjelennek a földön, igazságot tanulnak a földnek lakosai."
        },
        {
            "type": "line",
            "value": "Ha kegyelmet nyer a gonosz, nem tanul igazságot, az igaz földön is hamisságot cselekszik, és nem nézi az Úr méltóságát."
        },
        {
            "type": "line",
            "value": "Uram! magas a Te kezed, de nem látják! de látni fogják, és megszégyenülnek, néped iránt való buzgó szerelmedet; és tűz emészti meg ellenségeidet."
        },
        {
            "type": "line",
            "value": "Uram! Te adsz nékünk békességet, hisz minden dolgainkat megcselekedted értünk."
        },
        {
            "type": "line",
            "value": "Uram! mi Istenünk! urak parancsoltak nékünk kívüled; de általad dicsőítjük neved!"
        },
        {
            "type": "line",
            "value": "A meghaltak nem élnek, az árnyak nem kelnek föl: ezért látogatád meg és vesztéd el őket, és eltörléd emlékezetöket."
        },
        {
            "type": "line",
            "value": "Megszaporítád e népet, Uram! megszaporítád e népet, magadat megdicsőítéd, kiterjesztetted a földnek minden határait."
        },
        {
            "type": "line",
            "value": "Oh Uram! a szorongásban kerestek Téged, és halk imádságot mondtanak, mikor rajtuk volt ostorod."
        },
        {
            "type": "line",
            "value": "Miként a terhes asszony, aki közel a szűléshez, vajudik, felkiált fájdalmiban, előtted olyanok voltunk, Uram!"
        },
        {
            "type": "line",
            "value": "Mint terhesek vajudtunk, de csak szelet szűltünk: szabadulása nem lőn e földnek, és nem hulltak el a föld kerekségének lakói."
        },
        {
            "type": "line",
            "value": "Megelevenednek halottaid és holttesteim fölkelnek: serkenjetek föl és énekeljetek, akik a porban lakoztok, mert harmatod az élet harmata, és visszaadja a föld az árnyakat!"
        },
        {
            "type": "line",
            "value": "Menj be népem, menj be szobáidba, és zárd be ajtóidat utánad, és rejtsd el magad rövid szempillantásig, míg elmúlik a bús harag!"
        },
        {
            "type": "line",
            "value": "Mert ímé az Úr kijő helyéről, hogy meglátogassa a föld lakóinak álnokságát, s felmutatja a föld a vért, és el nem fedi megöletteit többé!"
        }
    ]
}
