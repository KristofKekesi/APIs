{
   "meta": {
   "type": "text",
   "name": "43. Fejezet"
   },
   "data": [
        {
            "type": "line",
            "value": "És most, oh Jákób, így szól az Úr, a te Teremtőd, és a te alkotód, Izráel: Ne félj, mert megváltottalak, neveden hívtalak téged, enyém vagy!"
        },
        {
            "type": "line",
            "value": "Mikor vizen mégy át, én veled vagyok, és ha folyókon, azok el nem borítnak, ha tűzben jársz, nem égsz meg, és a láng meg nem perzsel téged."
        },
        {
            "type": "line",
            "value": "Mert én vagyok az Úr, a te Istened, Izráelnek Szentje, a te megtartód, adtam váltságodba Égyiptomot, Kúst és Sebát helyetted."
        },
        {
            "type": "line",
            "value": "Mivel kedves vagy az én szemeimben, becses vagy és én szeretlek: embereket adok helyetted, és népeket a te életedért:"
        },
        {
            "type": "line",
            "value": "Ne félj, mert én veled vagyok, napkeletről meghozom magodat, és napnyugotról egybegyűjtelek."
        },
        {
            "type": "line",
            "value": "Mondom északnak: add meg; és délnek: ne tartsd vissza, hozd meg az én fiaimat messzünnen, és leányimat a földnek végéről,"
        },
        {
            "type": "line",
            "value": "Mindent, aki csak az én nevemről neveztetik, akit dicsőségemre teremtettem, akit alkottam és készítettem!"
        },
        {
            "type": "line",
            "value": "Hozd ki a vak népet, amelynek szemei vannak, és a süketeket, akiknek füleik vannak!"
        },
        {
            "type": "line",
            "value": "Minden népek gyűljenek egybe, és seregeljenek össze a népségek: ki hirdethet közülök ilyet? Vagy a régieket tudassák velünk, állítsák elő tanuikat, hogy igazuk legyen, hogy ezek hallván, ezt mondják: Igaz."
        },
        {
            "type": "line",
            "value": "Ti vagytok az én tanuim, így szól az Úr; és szolgám, akit elválasztottam, hogy megtudjátok és higyjetek nékem és megértsétek, hogy én vagyok az, előttem Isten nem alkottatott, és utánam nem lesz!"
        },
        {
            "type": "line",
            "value": "Én, én vagyok az Úr, és rajtam kivül nincsen szabadító!"
        },
        {
            "type": "line",
            "value": "Én hirdettem, és megtartottam, és megjelentettem, és nem volt idegen isten köztetek, és ti vagytok az én tanuim, így szól az Úr, hogy én Isten vagyok."
        },
        {
            "type": "line",
            "value": "Mostantól fogva is én az leszek, és nincs, aki az én kezemből kimentsen; cselekszem, és ki változtatja azt meg?"
        },
        {
            "type": "line",
            "value": "Így szól az Úr, a ti megváltótok, Izráel Szentje. Ti értetek küldöttem el Bábelbe, és leszállítom mindnyájokat, mint menekülőket a Káldeusokkal együtt vídámságuk hajóiba."
        },
        {
            "type": "line",
            "value": "Én az Úr vagyok, szent Istenetek, Izráelnek teremtője, királyotok."
        },
        {
            "type": "line",
            "value": "Így szól az Úr, aki a tengeren utat csinál, és a hatalmas vizeken ösvényt,"
        },
        {
            "type": "line",
            "value": "Aki kihozott szekeret és lovat, sereget és vitézt; együtt hevernek ottan, nem kelnek föl, kialudtak, mint gyertyabél elhamvadának!"
        },
        {
            "type": "line",
            "value": "Ne emlékezzetek a régiekről, és az előbbiekről ne gondolkodjatok!"
        },
        {
            "type": "line",
            "value": "Ímé, újat cselekszem; most készül, avagy nem tudjátok még? Igen, a pusztában utat szerzek, és a kietlenben folyóvizeket."
        },
        {
            "type": "line",
            "value": "Dicsőítni fog engem a mező vada, a sakálok és strucok, hogy vizet szereztem a pusztában; a kietlenben folyóvizeket, hogy választott népemnek inni adjak."
        },
        {
            "type": "line",
            "value": "A nép, amelyet magamnak alkoték, hirdesse dicséretemet!"
        },
        {
            "type": "line",
            "value": "És még sem engem hívtál segítségül Jákób, hanem megfáradtál én bennem Izráel!"
        },
        {
            "type": "line",
            "value": "Nem adtad nékem égőáldozatul bárányaidat, és áldozataiddal nem dicsőítettél engem; nem terheltelek ételáldozattal, és tömjénnel nem fárasztottalak."
        },
        {
            "type": "line",
            "value": "Nem vettél pénzen nékem jóillatú nádat, és áldozataid kövérével jól nem tartottál, csak bűneiddel terhelél, vétkeiddel fárasztál engemet."
        },
        {
            "type": "line",
            "value": "Én, én vagyok, aki eltörlöm álnokságaidat enmagamért, és bűneidről nem emlékezem meg!"
        },
        {
            "type": "line",
            "value": "Juttasd eszembe, no pereljünk együtt, beszéld el, hogy igaznak találtassál!"
        },
        {
            "type": "line",
            "value": "Az első atyád vétkezett, és tanítóid elpártoltak tőlem!"
        },
        {
            "type": "line",
            "value": "Ezért én is megfertőztettem a szent fejedelmeket, és veszedelemre adám Jákóbot, és gyalázatra Izráelt!"
        }
    ]
}
