{
   "meta": {
   "type": "text",
   "name": "54. Fejezet"
   },
   "data": [
        {
            "type": "line",
            "value": "Ujjongj te meddő, ki nem szűltél, ujjongva énekelj és kiálts, ki nem vajudtál, mert többek az elhagyottnak fiai a férjnél való fiainál, azt mondja az Úr."
        },
        {
            "type": "line",
            "value": "Szélesítsd ki a sátorod helyét, és hajlékidnak kárpitjait terjesszék ki; ne tiltsd meg; nyújtsd meg köteleidet, és erősítsd meg szegeidet."
        },
        {
            "type": "line",
            "value": "Mert mind jobb-, mind balkézre kiterjedsz, és magod népeket vesz örökségbe, és puszta városokat megnépesítnek."
        },
        {
            "type": "line",
            "value": "Ne félj, mert meg nem szégyenülsz, és ne pirulj, mert meg nem gyaláztatol, mert ifjúságod szégyenéről elfeledkezel, és özvegységednek gyalázatáról többé meg nem emlékezel."
        },
        {
            "type": "line",
            "value": "Mert férjed a te Teremtőd, seregeknek Ura az Ő neve, és megváltód Izráelnek Szentje, az egész föld Istenének hívattatik."
        },
        {
            "type": "line",
            "value": "Mert mint elhagyott és fájó lelkű asszonyt hív téged az Úr, és mint megvetett ifjú asszonyt; ezt mondja Istened:"
        },
        {
            "type": "line",
            "value": "Egy rövid szempillantásig elhagytalak, és nagy irgalmassággal egybegyűjtlek;"
        },
        {
            "type": "line",
            "value": "Búsulásom felbuzdultában elrejtém orcámat egy pillantásig előled, és örök irgalmassággal könyörülök rajtad; ezt mondja megváltó Urad."
        },
        {
            "type": "line",
            "value": "Mert úgy lesz ez nékem, mint a Noé özönvize; miként megesküvém, hogy nem megy át többé Noé özönvize e földön, úgy esküszöm meg, hogy rád többé nem haragszom, és téged meg nem feddelek."
        },
        {
            "type": "line",
            "value": "Mert a hegyek eltávoznak, és a halmok megrendülnek; de az én irgalmasságom tőled el nem távozik, és békességem szövetsége meg nem rendül, így szól könyörülő Urad."
        },
        {
            "type": "line",
            "value": "Oh te szegény, szélvésztől hányt, vígasztalás nélkül való! Ímé, ólomporba rakom köveidet, és zafirokra alapítalak."
        },
        {
            "type": "line",
            "value": "Rubinból csinálom falad párkányzatát, és kapuidat gránátkövekből, és egész határodat drágakövekből;"
        },
        {
            "type": "line",
            "value": "És minden fiaid az Úr tanítványai lesznek, és nagy lesz fiaid békessége."
        },
        {
            "type": "line",
            "value": "Igazság által leszel erős, ne gondolj a nyomorral, mert nincsen mit félned, és a rettegéssel, mert nem közelg hozzád."
        },
        {
            "type": "line",
            "value": "És ha összegyűlvén összegyűlnek, ez nem én tőlem lesz! Aki ellened összegyűl, elesik általad."
        },
        {
            "type": "line",
            "value": "Ímé, én teremtettem a kovácsot, aki a parazsat éleszti és fegyvert készít mestersége szerint: és én teremtém a pusztítót is a vesztésre!"
        },
        {
            "type": "line",
            "value": "Egy ellened készült fegyver sem lesz jó szerencsés, és minden nyelvet, mely ellened perbe száll, kárhoztatsz: ez az Úr szolgáinak öröksége, és az ő igazságuk, mely tőlem van, így szól az Úr."
        }
    ]
}
