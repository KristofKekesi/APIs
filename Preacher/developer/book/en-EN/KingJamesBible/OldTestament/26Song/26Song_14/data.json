{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "Az Úrnak szava, amit Jeremiásnak szólott a szárazság felől:"
        },
        {
            "type": "line",
            "value": "Gyászol Júda, és kapui roskadoznak; szomorkodnak a földön, és Jeruzsálem kiáltása felszáll."
        },
        {
            "type": "line",
            "value": "Fejedelmeik is kiküldik gyermekeiket vízért: elmennek a kútakig, nem találnak vizet; visszatérnek üres edényekkel; szégyenkeznek és pironkodnak, és befedik fejöket."
        },
        {
            "type": "line",
            "value": "A föld miatt, amely retteg, mert nem esett eső a földön, szégyenkeznek a szántóvetők, és befedik fejöket."
        },
        {
            "type": "line",
            "value": "Még a szarvas-üsző is megellik a mezőn, és ott hagyja fiát, mert nincsen fű."
        },
        {
            "type": "line",
            "value": "A vadszamarak pedig a sziklához állanak, levegő után kapkodnak, mint a tengeri szörnyek, szemeik eltikkadnak, mert nincs fű."
        },
        {
            "type": "line",
            "value": "Ha bűneink ellenünk tanúskodnak: cselekedjél Uram a te nevedért, mert temérdek a mi törvényszegésünk; vétkeztünk ellened!"
        },
        {
            "type": "line",
            "value": "Izráel reménysége, megszabadítója a nyomorúság idején! Miért vagy e földön úgy, mint valami jövevény és mint valami utas, aki éjjeli szállásra tér be?"
        },
        {
            "type": "line",
            "value": "Miért vagy olyan, mint a megriasztott férfi; mint a vitéz, aki nem tud segíteni? Hiszen te közöttünk vagy, Uram, és mi a te nevedről neveztetünk; ne hagyj el minket!"
        },
        {
            "type": "line",
            "value": "Ezt mondja az Úr e népnek: Úgy szerettek ide-oda futkározni, lábaikat meg nem tartóztatták! Azért az Úr nem kedvelte őket. Most megemlékezik az ő bűnökről, és vétkeikért megfenyíti őket."
        },
        {
            "type": "line",
            "value": "És mondá nékem az Úr: Ne könyörögj e népért, az ő javára."
        },
        {
            "type": "line",
            "value": "Mikor bőjtölnek, én meg nem hallgatom kiáltozásukat, és ha égőáldozatot vagy ételáldozatot készítenek, nem lesznek kedvesek előttem; sőt fegyverrel, éhséggel és döghalállal irtom ki őket."
        },
        {
            "type": "line",
            "value": "És mondék: Ah, Uram Isten! Hiszen a próféták mondják vala nékik: Fegyvert nem láttok, éhség sem lesz rajtatok, sőt állandó békességet adok néktek ezen a helyen."
        },
        {
            "type": "line",
            "value": "És monda az Úr nékem: Hazugságot prófétálnak a próféták az én nevemben; nem küldtem őket, nem parancsoltam nékik, nem is beszéltem velök; hazug látomást, varázslást, hiábavalóságot és szívbeli csalárdságot jövendölnek néktek."
        },
        {
            "type": "line",
            "value": "Azért ezt mondja az Úr a próféták felől, akik az én nevemben prófétálnak, holott én nem küldtem őket és mégis azt mondják: fegyver és éhség nem lesz e földön: Fegyver és éhség miatt vesznek el azok a próféták!"
        },
        {
            "type": "line",
            "value": "A nép pedig, amelynek ők prófétálnak, ott hever majd Jeruzsálem utcáin az éhség és a fegyver miatt, és nem lesz, aki eltemesse őket, őket és feleségeiket, fiaikat és leányaikat; így zúdítom rájok gonoszságukat!"
        },
        {
            "type": "line",
            "value": "Azért e szavakat mondjad nékik: Szemeim könyeket hullatnak éjjel és nappal, és nem szünnek meg; mert nagy rontással rontatott meg a szűz, az én népemnek leánya, igen fájdalmas vereséggel."
        },
        {
            "type": "line",
            "value": "Ha kimegyek a mezőre, hát ímé fegyver által levágottak; ha bemegyek a városba, hát ímé éhség miatt elepedtek vannak ott! Bizony próféta is, pap is olyan földre költöznek, amelyet nem ismernek!"
        },
        {
            "type": "line",
            "value": "Egészen elvetetted-é Júdát, avagy a Siont útálja-é lelked? miért vertél úgy meg, hogy semmi orvosságunk se legyen? Békességet vártunk, de nincs semmi jó; és gyógyulásnak idejét, de ímé, itt van a rettegés!"
        },
        {
            "type": "line",
            "value": "Ismerjük Uram a mi gonoszságainkat, atyáink bűnét; bizony vétkeztünk ellened!"
        },
        {
            "type": "line",
            "value": "Ne vesd meg a te nevedért; ne gyalázd meg a te dicsőségednek székét! Emlékezzél; ne rontsd meg a te velünk való szövetségedet!"
        },
        {
            "type": "line",
            "value": "Vannak-é a pogányok bálványai között, akik esőt adhatnak? És ad-é záporokat az ég? Avagy nem te vagy-é a mi Urunk Istenünk, és nem benned kell-é bíznunk, hiszen te cselekedted mindezt!"
        }
    ]
}
