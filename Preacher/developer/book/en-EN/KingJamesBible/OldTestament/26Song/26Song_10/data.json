{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "Halljátok meg a szót, amit az Úr szól néktek, Izráel háza!"
        },
        {
            "type": "line",
            "value": "Ezt mondja az Úr: A pogányok útját el ne tanuljátok, és az égi jelektől ne féljetek, mert a pogányok félnek azoktól!"
        },
        {
            "type": "line",
            "value": "Mert a népek bálványai csupa hiábavalóság, hiszen az erdő fájából vágják azt; ács-mester kezei készítik bárddal."
        },
        {
            "type": "line",
            "value": "Ezüsttel és aranynyal megékesíti azt, szegekkel és pőrölyökkel megerősítik, hogy le ne essék."
        },
        {
            "type": "line",
            "value": "Olyanok, mint az egyenes pálmafa, és nem beszélnek; viszik-hordják őket, mert mozdulni nem tudnak. Ne féljetek tőlök, mert nem tehetnek rosszat; de jót tenni se képesek!"
        },
        {
            "type": "line",
            "value": "Nincs hozzád hasonló, Uram! Nagy vagy és nagy a te neved a te hatalmadért!"
        },
        {
            "type": "line",
            "value": "Ki ne félne tőled, nemzetek királya? Bizony tiéd a tisztelet, mert a nemzetek minden bölcse közt és azok minden országában sincs hozzád hasonló!"
        },
        {
            "type": "line",
            "value": "Mind egyig balgatagok és bolondok; hiábavalóságokra tanít; fa az."
        },
        {
            "type": "line",
            "value": "Társisból hozott lapított ezüst és Ofirból való arany; az ácsnak és az ötvös kezének munkája; öltözetök kék és piros bíbor; mesterek munkája valahány."
        },
        {
            "type": "line",
            "value": "De az Úr igaz Isten, élő Isten ő, és örökkévaló király; az ő haragja előtt reszket a föld, és a nemzetek nem szenvedhetik el az ő felindulását."
        },
        {
            "type": "line",
            "value": "(Mondjátok meg hát nékik: Az istenek, akik az eget és földet nem alkották, el fognak veszni e földről és az ég alól!)"
        },
        {
            "type": "line",
            "value": "Ő teremtette a földet az ő erejével, ő alkotta a világot az ő bölcseségével, és ő terjesztette ki az egeket az ő értelmével."
        },
        {
            "type": "line",
            "value": "Szavára víz-zúgás támad az égben, és felhők emelkednek fel a föld határairól; villámlásokat készít az esőnek, és kihozza a szelet az ő rejtekhelyéből."
        },
        {
            "type": "line",
            "value": "Minden ember bolonddá lett, tudomány nélkül, minden ötvös megszégyenül az ő öntött képével, mert hazugság az ő öntése, és nincsen azokban lélek."
        },
        {
            "type": "line",
            "value": "Hiábavalók azok, nevetségre való munka, elvesznek az ő megfenyíttetésök idején!"
        },
        {
            "type": "line",
            "value": "Nem ilyen a Jákób része, mint ezek; mert a mindenség alkotója ő, és Izráel az ő örökségének pálcája; Seregek Ura az ő neve!"
        },
        {
            "type": "line",
            "value": "Gyűjtsd össze a földről a te árúidat, aki erősített városban lakozol!"
        },
        {
            "type": "line",
            "value": "Mert ezt mondja az Úr: Ímé, én elvetem ezúttal e föld lakosait, és megsanyargatom őket, hogy megtaláljanak."
        },
        {
            "type": "line",
            "value": "Jaj nékem az én romlásom miatt, gyógyíthatatlan az én sebem! De azt mondom mégis: Bizony ilyen az én vereségem, és szenvedem azt!"
        },
        {
            "type": "line",
            "value": "Sátorom elpusztíttatott, köteleim mind elszakadoztak, fiaim elszakadtak tőlem és oda vannak ők; nincs többé, aki kifeszítse sátoromat, és felvonja kárpitjaimat!"
        },
        {
            "type": "line",
            "value": "Mert oktalanok voltak a pásztorok, és nem keresték az Urat; ezért nem lettek szerencsésekké, és minden nyájuk szétszóratott."
        },
        {
            "type": "line",
            "value": "A hír hangja ímé megjött, és nagy zúgás kél észak földe felől, hogy pusztává tegyék Júdának városait, és sakálok tanyájává."
        },
        {
            "type": "line",
            "value": "Tudom Uram, hogy az embernek nincs hatalmában az ő útja, és egyetlen járókelő sem teheti, hogy irányozza a maga lépését!"
        },
        {
            "type": "line",
            "value": "Fenyíts meg engem, Uram, de mértékkel, nem haragodban, hogy szét ne morzsolj engem!"
        },
        {
            "type": "line",
            "value": "Öntsd ki haragodat ama nemzetekre, amelyek nem ismernek téged, és ama nemzetségekre, amelyek nem hívják segítségül a te nevedet; mert megették Jákóbot, bizony megették őt, és elemésztették őt, és lakóhelyét elpusztították!"
        }
    ]
}
