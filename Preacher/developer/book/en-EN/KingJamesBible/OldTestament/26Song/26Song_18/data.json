{
   "meta": {
   "type": "text",
   "name": "18. Fejezet"
   },
   "data": [
        {
            "type": "line",
            "value": "Az a beszéd, amelyet az Úr beszélt Jeremiásnak, mondván:"
        },
        {
            "type": "line",
            "value": "Kelj fel és menj le a fazekasnak házába, és ott közlöm veled az én beszédeimet!"
        },
        {
            "type": "line",
            "value": "Lemenék azért a fazekas házába, és ímé ő edényt készít vala a korongon."
        },
        {
            "type": "line",
            "value": "És elromla az edény, amelyet ő készít vala és amely mint agyag volt a fazekas kezében, és azonnal más edényt készíte belőle, amint a fazekas jobbnak látta megkészíteni."
        },
        {
            "type": "line",
            "value": "És szóla az Úr nékem, mondván:"
        },
        {
            "type": "line",
            "value": "Vajjon nem cselekedhetem-é veletek úgy, mint ez a fazekas, oh Izráel háza? ezt mondja az Úr. Ímé, mint az agyag a fazekas kezében, olyanok vagytok ti az én kezemben, oh Izráel háza!"
        },
        {
            "type": "line",
            "value": "Hogyha szólok egy nép ellen és ország ellen, hogy kigyomlálom, megrontom és elvesztem:"
        },
        {
            "type": "line",
            "value": "De megtér az a nép az ő gonoszságából, amely ellen szólottam: én is megbánom a gonoszt, amelyet rajta véghezvinni gondoltam."
        },
        {
            "type": "line",
            "value": "És hogyha szólok a nép felől és ország felől, hogy felépítem, beültetem;"
        },
        {
            "type": "line",
            "value": "De a gonoszt cselekszi előttem, és nem hallgat az én szómra: akkor megbánom a jót, amelylyel vele jót tenni akartam."
        },
        {
            "type": "line",
            "value": "Most azért beszélj csak a Júda férfiaival és Jeruzsálem lakosaival, mondván: Ezt mondja az Úr: Ímé, én veszedelmet készítek ellenetek és tervet tervezek ellenetek! Nosza, térjetek meg, kiki a maga gonosz útáról, és jobbítsátok meg útaitokat és cselekedeteiteket!"
        },
        {
            "type": "line",
            "value": "Ők pedig azt mondják: Hagyd el! Mert mi a magunk gondolatai után megyünk, és mindnyájan a mi gonosz szívünk hamisságát cselekesszük."
        },
        {
            "type": "line",
            "value": "Azért ezt mondja az Úr: Kérdezzétek csak meg a népeket: kicsoda hallott vala ilyeneket? Igen útálatosan cselekedett Izráel leánya!"
        },
        {
            "type": "line",
            "value": "Elhagyja-é a mezőség szikláját a Libanon hava? Vajjon kiszáríthatók-é a felfakadó, csörgedező, hullámzó vizek?"
        },
        {
            "type": "line",
            "value": "Ám az én népem elfeledkezett rólam; a hiábavalónak áldozik; elcsábították őket az ő útaikról, az ősrégi nyomról, hogy ösvényeken, járatlan úton járjanak;"
        },
        {
            "type": "line",
            "value": "Hogy pusztasággá tegyem földjüket, örökös csúfsággá, hogy aki átmegy rajta, elálmélkodjék és fejét csóválja."
        },
        {
            "type": "line",
            "value": "Mint keleti szél szórom szét őket az ellenség előtt, háttal és nem arccal nézek reájok az ő pusztulásuk napján."
        },
        {
            "type": "line",
            "value": "Ők pedig mondák: Jertek és tervezzünk terveket Jeremiás ellen, mert nem vész el a törvény a paptól, sem a tanács a bölcstől, sem az ige a prófétától! Jertek el és verjük meg őt nyelvvel, és ne hallgassunk egy szavára sem!"
        },
        {
            "type": "line",
            "value": "Figyelmezz reám Uram, és az én pereseimnek szavát is halld meg!"
        },
        {
            "type": "line",
            "value": "Hát rosszal fizetnek-é a jóért, hogy ők vermet ásnak nékem? Emlékezzél! Előtted álltam, hogy javokra beszéljek, hogy elfordítsam rólok haragodat."
        },
        {
            "type": "line",
            "value": "Azért juttasd fiaikat éhségre és hányd őket fegyver hegyére, hogy legyenek az ő asszonyaik magtalanokká és özvegyekké; férjeik pedig legyenek halál martalékává, ifjaikat fegyver verje le a harcon."
        },
        {
            "type": "line",
            "value": "Kiáltás hallattassék házaikból, mikor sereggel törsz reájok hirtelen, mert vermet ástak, hogy elfogjanak engem, és tőrt vetettek lábaimnak."
        },
        {
            "type": "line",
            "value": "Te pedig Uram, tudod minden ellenem való gyilkos szándékukat; ne kegyelmezz meg bűneik miatt, és ne töröld ki vétkeiket orcád elől, hanem veszni valók legyenek előtted; a te haragod idején bánj el velök!"
        }
    ]
}
