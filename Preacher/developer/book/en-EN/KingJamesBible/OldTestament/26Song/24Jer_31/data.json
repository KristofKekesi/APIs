{
   "meta": {
   "type": "text",
   "name": "31. Fejezet"
   },
   "data": [
        {
            "type": "line",
            "value": "Az időben, monda az Úr, Izráel minden nemzetségének Istene leszek, és ők az én népemmé lesznek."
        },
        {
            "type": "line",
            "value": "Ezt mondja az Úr: Kegyelmet talált a pusztában a fegyvertől megmenekedett nép, az Isten ő előtte menvén, hogy megnyugtassa őt, az Izráelt."
        },
        {
            "type": "line",
            "value": "Messzünnen is megjelent nékem az Úr, mert örökkévaló szeretettel szerettelek téged, azért terjesztettem reád az én irgalmasságomat."
        },
        {
            "type": "line",
            "value": "Újra felépítlek téged, és felépülsz, oh Izráel leánya. Újra felékesíted magadat, dobokkal és vígadók seregében jösz ki."
        },
        {
            "type": "line",
            "value": "Még szőlőket plántálsz Samariának hegyein; akik plántálják a plántákat, élnek is azok gyümölcsével."
        },
        {
            "type": "line",
            "value": "Mert lészen egy nap, mikor a pásztorok kiáltnak az Efraim hegyén: Keljetek fel, és menjünk fel Sionba az Úrhoz, a mi Istenünkhöz."
        },
        {
            "type": "line",
            "value": "Mert ezt mondja az Úr: Énekeljetek Jákóbnak vígassággal, és ujjongjatok a nemzetek fejének. Hirdessétek dicséretét, és mondjátok: Tartsd meg Uram a te népedet, az Izráel maradékát."
        },
        {
            "type": "line",
            "value": "Ímé, én elhozom őket észak földéből, és összegyűjtöm őket a földnek széleiről, közöttök lesz vak, sánta, viselős és gyermek-szűlő is lesz velök, mint nagy sereg jőnek ide vissza."
        },
        {
            "type": "line",
            "value": "Siralommal jőnek és imádkozva hozom őket, vezetem őket a vizek folyásai mellett egyenes úton, hol el nem esnek, mert atyja leszek az Izráelnek, és az Efraim nékem elsőszülöttem."
        },
        {
            "type": "line",
            "value": "Halljátok meg az Úrnak szavát, ti pogányok, és hirdessétek a messzevaló szigeteknek, és ezt mondjátok: Aki elszórta az Izráelt, az gyűjti őt össze, és megőrzi, mint a pásztor a maga nyáját."
        },
        {
            "type": "line",
            "value": "Mert megváltotta az Úr Jákóbot, és kimentette a nálánál erősebbnek kezéből."
        },
        {
            "type": "line",
            "value": "És eljőnek és énekelnek a Sion ormán, és futnak az Úrnak javaihoz, búza, bor, olaj, juhok és barmok nyája felé, és az ő lelkök olyan lesz, mint a megöntözött kert, és nem bánkódnak többé."
        },
        {
            "type": "line",
            "value": "Akkor vígadoz a szűz a seregben, és az ifjak és a vének együttesen, és az ő siralmokat örömre fordítom, és megvígasztalom és felvidámítom őket az ő bánatukból."
        },
        {
            "type": "line",
            "value": "És a papok lelkét megelégítem kövérséggel, és az én népem eltelik javaimmal, azt mondja az Úr."
        },
        {
            "type": "line",
            "value": "Ezt mondja az Úr: Szó hallatszott Rámában, sírás és keserves jajgatás; Rákhel siratta az ő fiait, nem akart megvígasztaltatni az ő fiai felől, mert nincsenek."
        },
        {
            "type": "line",
            "value": "Ezt mondja az Úr: Tartsd vissza szódat a sírástól és szemeidet a könyhullatástól, mert meglesz a te cselekedetednek jutalma, azt mondja az Úr, hiszen az ellenség földéből térnek vissza."
        },
        {
            "type": "line",
            "value": "Jövendődnek is jó reménysége lészen, azt mondja az Úr, mert fiaid visszajőnek az ő határaikra."
        },
        {
            "type": "line",
            "value": "Jól hallottam, hogy panaszolkodott Efraim: Megvertél engem és megverettetém, mint a tanulatlan tulok; téríts meg engem és megtérek, mert te vagy az Úr, az én Istenem."
        },
        {
            "type": "line",
            "value": "Mert azután, hogy megtérítettél engem, megbántam bűnömet, és miután megismertem magamat, combomat vertem; szégyenkezem és pirulok, mert viselem az én ifjúságomnak gyalázatát."
        },
        {
            "type": "line",
            "value": "Avagy nem kedves fiam-é nékem Efraim? Avagy nem kényeztetett gyermek-é? Hiszen valahányszor ellene szóltam, újra megemlékeztem ő róla, azért az én belső részeim megindultak ő rajta, bizony könyörülök rajta, azt mondja az Úr!"
        },
        {
            "type": "line",
            "value": "Rendelj magadnak útjelzőket, rakj útmutató oszlopokat, vigyázz az ösvényre, az útra, amelyen mentél, jőjj vissza Izráelnek leánya, jőjj vissza ide a te városodba!"
        },
        {
            "type": "line",
            "value": "Meddig bújdosol, oh szófogadatlan leány? Mert az Úr új rendet teremt e földön. Asszony környékezi a férfit."
        },
        {
            "type": "line",
            "value": "Ezt mondja a Seregek Ura, Izráel Istene: Újra e szókat mondják majd a Júda földén és az ő városaiban, mikor visszahozom az ő foglyaikat: Áldjon meg téged az Úr, oh igazságnak háza, oh szent hegy!"
        },
        {
            "type": "line",
            "value": "És ott lakoznak majd Júda és minden ő városa, a szántóvetők és baromtartók együttesen."
        },
        {
            "type": "line",
            "value": "Mert megitatom a szomjú lelket, és minden éhező lelket megelégítek."
        },
        {
            "type": "line",
            "value": "Ezért vagyok ébren és vigyázok, és az én álmom édes nékem."
        },
        {
            "type": "line",
            "value": "Ímé, eljőnek a napok, azt mondja az Úr, és bevetem az Izráel házát és a Júda házát embernek magvával és baromnak magvával."
        },
        {
            "type": "line",
            "value": "És amiképpen gondom volt arra, hogy kigyomláljam és elrontsam, letörjem és pusztítsam és veszedelembe sodorjam őket, azonképpen vigyázok arra, hogy megépítsem és beplántáljam őket, azt mondja az Úr!"
        },
        {
            "type": "line",
            "value": "Ama napokban nem mondják többé: Az atyák ették meg az egrest, és a fiak foga vásott el bele."
        },
        {
            "type": "line",
            "value": "Sőt inkább kiki a maga gonoszságáért hal meg; minden embernek, ki megeszi az egrest, tulajdon foga vásik el bele."
        },
        {
            "type": "line",
            "value": "Ímé, eljőnek a napok, azt mondja az Úr; és új szövetséget kötök az Izráel házával és a Júda házával."
        },
        {
            "type": "line",
            "value": "Nem ama szövetség szerint, amelyet az ő atyáikkal kötöttem az napon, amelyen kézen fogtam őket, hogy kihozzam őket Égyiptom földéből, de akik megrontották az én szövetségemet, noha én férjök maradtam, azt mondja az Úr."
        },
        {
            "type": "line",
            "value": "Hanem ez lesz a szövetség, amelyet e napok után az Izráel házával kötök, azt mondja az Úr: Törvényemet az ő belsejökbe helyezem, és az ő szívökbe írom be, és Istenökké leszek, ők pedig népemmé lesznek."
        },
        {
            "type": "line",
            "value": "És nem tanítja többé senki az ő felebarátját, és senki az ő atyjafiát, mondván: Ismerjétek meg az Urat, mert ők mindnyájan megismernek engem, kicsinytől fogva nagyig, azt mondja az Úr, mert megbocsátom az ő bűneiket, és vétkeikről többé meg nem emlékezem."
        },
        {
            "type": "line",
            "value": "Ezt mondja az Úr, aki adta a napot, hogy világítson nappal, aki törvényt szabott a holdnak és a csillagoknak, hogy világítsanak éjjel, aki felháborítja a tengert és annak habjai zúgnak, Seregek Ura az ő neve:"
        },
        {
            "type": "line",
            "value": "Ha eltünnek e törvények előlem, azt mondja az Úr, az Izráelnek magva is megszakad, hogy soha én előttem nép ne legyen."
        },
        {
            "type": "line",
            "value": "Ezt mondja az Úr: Ha megmérhetik az egeket ott fenn, és itt alant kifürkészhetik a föld fundamentomait: én is megútálom Izráelnek minden magvát, mindazokért, amiket cselekedtek, azt mondja az Úr!"
        },
        {
            "type": "line",
            "value": "Ímé eljőnek a napok, azt mondja az Úr, és felépíttetik a város az Úrnak a Hanániel tornyától fogva a szeglet kapujáig."
        },
        {
            "type": "line",
            "value": "És kijjebb megy még a mérőkötél azzal átellenben a Garéb hegyéig, és lefordul Góhat felé."
        },
        {
            "type": "line",
            "value": "És a holttesteknek és a hamunak egész völgye, és az egész mező a Kidron patakáig, a lovak kapujának szegletéig kelet felé az Úr szent helye lesz, nem rontatik el, sem el nem pusztíttatik soha örökké."
        }
    ]
}
