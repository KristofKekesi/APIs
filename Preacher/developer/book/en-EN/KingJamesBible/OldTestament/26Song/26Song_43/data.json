{
   "meta": {
   "type": "text",
   "name": "43. Fejezet"
   },
   "data": [
        {
            "type": "line",
            "value": "És amint Jeremiás teljesen elmondta az egész népnek az Úr, az ő Istenök minden rendelését, melyekért az Úr, az ő Istenök küldötte vala ő hozzájok, mindazokat a rendeléseket, mondom,"
        },
        {
            "type": "line",
            "value": "Akkor monda Azariás, Hosájának fia, Jóhanán, Káreának fia, és valamennyi kevély férfiak, mondván Jeremiásnak: Hazugságot szólsz te, nem küldött téged az Úr, a mi Istenünk, hogy ezt mondjad: Ne menjetek be Égyiptomba, hogy ott tartózkodjatok."
        },
        {
            "type": "line",
            "value": "Hanem Báruk, Nériának fia izgat téged mi ellenünk, hogy minket a Káldeusok kezébe adjon, hogy megöljenek minket, és vitessenek Babilonba."
        },
        {
            "type": "line",
            "value": "És nem hallgata Jóhanán, Káreának fia, sem a seregnek valamennyi tisztje, sem az egész nép az Úr szavára, hogy a Júda földén maradjanak."
        },
        {
            "type": "line",
            "value": "Hanem elvivé Jóhanán, Káreának fia, és a seregnek minden tisztje Júdának egész maradékát, akik visszajöttek vala mindama nemzetek közül, ahová kiűzettek vala, hogy lakozzanak Júdának földében."
        },
        {
            "type": "line",
            "value": "A férfiakat és az asszonyokat, a gyermekeket és a király leányait és minden lelket, amelyet Nabuzáradán, a poroszlók feje hagyott vala Gedáliással, Ahikámnak, Sáfán fiának fiával, és Jeremiás prófétát és Bárukot, Nériának fiát."
        },
        {
            "type": "line",
            "value": "És elmenének Égyiptomnak földébe, mert nem hallgattak az Úr szavára, és bemenének Táfnesig."
        },
        {
            "type": "line",
            "value": "És szóla az Úr Jeremiásnak Táfnesben, mondván:"
        },
        {
            "type": "line",
            "value": "Végy a kezedbe nagy köveket, és rejtsd el azokat a sárba, a téglaégetőkemencébe, amely a Faraó házának ajtajában van Táfnesben, a Júdabeli emberek szeme láttára."
        },
        {
            "type": "line",
            "value": "És ezt mondd nékik: Ezt mondja a Seregek Ura, az Izráel Istene: Ímé, én elküldök és felhozom Nabukodonozort, a babiloni királyt, az én szolgámat, és az ő székét e kövekre teszem, melyeket elrejtettem, és azokra vonja fel az ő sátorát."
        },
        {
            "type": "line",
            "value": "És betör, és megveri Égyiptom földét, aki halálra való, halálra, és aki rabságra, rabságra, és aki fegyverre, fegyverre jut."
        },
        {
            "type": "line",
            "value": "És tüzet gyújtok Égyiptom isteneinek házaiban, és felégeti azokat, és foglyokká teszi őket, és magára ölti Égyiptom földét, miképpen a pásztor magára ölti ruháját, és kimegy onnan békességgel."
        },
        {
            "type": "line",
            "value": "És Bethsemesnek, amely Égyiptom földében van, faragott képeit lerontja: és Égyiptom isteneinek házait tűzzel felégeti."
        }
    ]
}
