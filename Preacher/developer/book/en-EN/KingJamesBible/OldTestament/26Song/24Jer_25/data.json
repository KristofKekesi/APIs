{
   "meta": {
   "type": "text",
   "name": "25. Fejezet"
   },
   "data": [
        {
            "type": "line",
            "value": "Az a beszéd, amely lőn Jeremiáshoz az egész Júda népe felől, Joákim negyedik esztendejében; aki fia vala Jósiásnak, a Júda királyának, az első esztendejében Nabukodonozornak a babiloni királynak;"
        },
        {
            "type": "line",
            "value": "Amelyet szóla Jeremiás próféta az egész Júda népéhez és Jeruzsálem minden lakosához, mondván:"
        },
        {
            "type": "line",
            "value": "Jósiásnak tizenharmadik esztendejétől fogva, aki fia vala Amonnak, a Júda királyának, e napig (vagyis huszonhárom esztendő óta) szóla az Úr nékem, és szólottam én néktek, jó reggel szóltam, de nem hallgattátok."
        },
        {
            "type": "line",
            "value": "És elküldte az Úr ti hozzátok minden ő szolgáját, a prófétákat, jó reggel elküldte, de nem hallgattátok, és fületeket sem hajtottátok a hallásra."
        },
        {
            "type": "line",
            "value": "Ezt mondták: Térjetek meg már mindnyájan a ti gonosz útaitokról és a ti gonosz cselekedeteitekből, hogy lakhassatok a földön, amelyet az Úr adott néktek és a ti atyáitoknak öröktől fogva örökké."
        },
        {
            "type": "line",
            "value": "És ne járjatok idegen istenek után, hogy szolgáljatok nékik és imádjátok őket, és ne ingereljetek fel engem a ti kezeitek munkájával, hogy veszedelmet ne hozzak rátok."
        },
        {
            "type": "line",
            "value": "De nem hallgattatok reám, azt mondja az Úr, hogy felingereljetek engem a ti kezeitek munkájával a ti veszedelmetekre."
        },
        {
            "type": "line",
            "value": "Azért ezt mondja a Seregeknek Ura: Mivelhogy nem hallgattatok az én beszédemre:"
        },
        {
            "type": "line",
            "value": "Ímé, kiküldök én és felveszem északnak minden nemzetségét, azt mondja az Úr, és Nabukodonozort, a babiloni királyt, az én szolgámat, és behozom őket e földre és ennek lakóira és mind e körül való nemzetekre, és elveszem őket és csudává és szörnyűséggé teszem őket és örökkévaló pusztasággá."
        },
        {
            "type": "line",
            "value": "És elveszem tőlök az öröm szavát, a vígasság szavát, a vőlegény szavát és a menyasszony szavát, a malmok zörgését és a szövétnek világosságát."
        },
        {
            "type": "line",
            "value": "És ez egész föld pusztasággá és csudává lészen, és e nemzetek a babiloni királynak szolgálnak hetven esztendeig."
        },
        {
            "type": "line",
            "value": "És mikor eltelik a hetven esztendő, meglátogatom a babiloni királyon és az ő népén az ő álnokságukat, azt mondja az Úr, és a káldeai földön, és örökkévaló pusztasággá teszem azt."
        },
        {
            "type": "line",
            "value": "És végbeviszem azon a földön mindazokat, amiket szóltam felőle, mindazt, ami meg van írva e könyvben, amelyet prófétált Jeremiás az összes nemzetek felől."
        },
        {
            "type": "line",
            "value": "Mert ő rajtok is uralkodnak majd sok nemzetek és nagy királyok, és megfizetek nékik az ő cselekedeteik szerint és az ő kezeiknek munkája szerint."
        },
        {
            "type": "line",
            "value": "Mert ezt mondotta az Úr, Izráelnek Istene nékem: Vedd el kezemből e harag borának poharát, és itasd meg vele mindama nemzeteket, akikhez én küldelek téged."
        },
        {
            "type": "line",
            "value": "Hogy igyanak, részegüljenek meg és bolondoskodjanak a fegyver miatt, amelyet én közéjök bocsátok."
        },
        {
            "type": "line",
            "value": "És elvevém a pohárt az Úr kezéből, és megitatám mindama nemzeteket, akikhez külde engem az Úr:"
        },
        {
            "type": "line",
            "value": "Jeruzsálemet és Júda városait, az ő királyait és fejedelmeit, hogy pusztasággá, csudává, szörnyűséggé és átokká tegyem őket, amint e mai napon van:"
        },
        {
            "type": "line",
            "value": "A Faraót, Égyiptom királyát, az ő szolgáit és fejedelmeit és minden ő népét,"
        },
        {
            "type": "line",
            "value": "És minden egyveleg népet, és az Úz földének minden királyát, és a Filiszteusok földének minden királyát, és Askalont, Gázát, Akkaront és Azótusnak maradékait,"
        },
        {
            "type": "line",
            "value": "Edomot, Moábot és az Ammon fiait,"
        },
        {
            "type": "line",
            "value": "És Tírusnak minden királyát és Szidonnak minden királyát és a szigeteknek minden királyát, akik túl vannak a tengeren,"
        },
        {
            "type": "line",
            "value": "Dedánt és Témánt és Búzt és mindazokat, akik lenyírott üstökűek,"
        },
        {
            "type": "line",
            "value": "És Arábiának minden királyát és az egyveleg nép minden királyát, akik a pusztában laknak,"
        },
        {
            "type": "line",
            "value": "És Zimrinek minden királyát és Elámnak minden királyát és a Médusok minden királyát,"
        },
        {
            "type": "line",
            "value": "És északnak minden királyát, mind a közelvalókat, mind a távolvalókat, egyiket a másikra, és a földnek minden országát, amelyek e föld színén vannak; Sésák királya pedig ezek után iszik."
        },
        {
            "type": "line",
            "value": "Azért ezt mondd nékik: Ezt mondja a Seregek Ura, Izráelnek Istene: Igyatok és részegüljetek meg, okádjatok és hulljatok el, és fel ne keljetek a fegyver előtt, amelyet én küldök közétek."
        },
        {
            "type": "line",
            "value": "És ha majd a te kezedből nem akarják elvenni a pohárt, hogy igyanak belőle: ezt mondd nékik: Így szól a Seregek Ura: Meg kell innotok."
        },
        {
            "type": "line",
            "value": "Mert ímé, a város ellen, amely az én nevemről neveztetik, az ellen veszedelmet indítok, ti pedig egészen megmenekültök-é? Nem menekesztek, mert én fegyvert hozok e földnek minden lakosára, azt mondja a Seregek Ura,"
        },
        {
            "type": "line",
            "value": "Te pedig prófétáld meg nékik mind e szókat, és ezt mondd nékik: Az Úr a magasságból harsog, és az ő szent lakhelyéből dörög, harsanva harsog az ő házára, riogatva kiált, mint a szőlőtaposók, e föld minden lakosa ellen."
        },
        {
            "type": "line",
            "value": "Elhat e harsogás a földnek végére, mert pere van az Úrnak a pogányokkal, ő minden testnek ítélő birája, a hitetleneket fegyverre veti, azt mondja az Úr."
        },
        {
            "type": "line",
            "value": "Így szól a Seregek Ura: Ímé, veszedelem indul egyik nemzettől a másik nemzetre, és nagy szélvész támad a föld széleitől."
        },
        {
            "type": "line",
            "value": "És azon a napon az Úrtól levágatnak a föld egyik végétől fogva a föld másik végéig; nem sirattatnak meg, és össze sem hordatnak, és el sem temettetnek, olyanok lesznek a földnek színén, mint a ganéj."
        },
        {
            "type": "line",
            "value": "Jajgassatok pásztorok, és kiáltsatok, és heverjetek a porban, ti vezérei a nyájnak, mert eljön a ti megöletéseteknek és szétszóratástoknak ideje, és elhullotok, noha drága edények vagytok."
        },
        {
            "type": "line",
            "value": "És nincs hová futniok a pásztoroknak, és menekülniök a nyáj vezéreinek."
        },
        {
            "type": "line",
            "value": "Hallatszik a pásztorok kiáltozása és a nyáj vezéreinek jajgatása, mert elpusztította az Úr az ő legeltető helyöket."
        },
        {
            "type": "line",
            "value": "Elpusztultak a békességes legeltető helyek az Úr felgerjedt haragja miatt."
        },
        {
            "type": "line",
            "value": "Elhagyta azokat, mint az oroszlán az ő barlangját, mert pusztasággá lett az ő földjök a zsarnoknak dühe miatt és az ő felgerjedt haragja miatt."
        }
    ]
}
