{
   "meta": {
   "type": "text",
   "name": "50. Fejezet"
   },
   "data": [
        {
            "type": "line",
            "value": "Az a szó, amelyet szóla az Úr Babilon felől és a Káldeusok földje felől, Jeremiás próféta által."
        },
        {
            "type": "line",
            "value": "Hirdessétek a nemzetek között és hallassátok, emeljétek fel a zászlót: hallassátok és el ne titkoljátok; ezt mondjátok: Bevétetett Babilon, megszégyenült Bél, letöretett Merodák, megszégyenültek az ő faragott képei, letörettek az ő bálványai."
        },
        {
            "type": "line",
            "value": "Mert északról nép jön fel ellene, pusztává teszi ez az ő földét, és nem lesz, aki lakozzék benne; embertől fogva a baromig elfutnak, elmennek."
        },
        {
            "type": "line",
            "value": "Azokban a napokban, és abban az időben, azt mondja az Úr, eljőnek az Izráel fiai, ők és a Júda fiai együtt, sírva jönnek és mennek és keresik az Urat, az ő Istenöket."
        },
        {
            "type": "line",
            "value": "A Sion felől kérdezősködnek, arrafelé fordítják orcájokat. Eljőnek és oda adják magokat az Úrnak örök szövetségre, amely feledhetetlen."
        },
        {
            "type": "line",
            "value": "Elveszett juhnyáj volt az én népem, pásztorai félrevezették őket, a hegyekben bujdostatták őket, hegyről halomra jártak, elfelejtkeztek az ő tanyájukról."
        },
        {
            "type": "line",
            "value": "Aki csak reájok talált, emésztette őket, és az ő elnyomóik ezt mondták: Nem vétkeztünk, mert vétettek az Úr ellen, pedig igazság otthona, atyáiknak reménysége volt az Úr."
        },
        {
            "type": "line",
            "value": "Fussatok ki Babilonból és jőjjetek ki Káldea földéből, és olyanok legyetek, mint a kecskebakok a nyáj előtt;"
        },
        {
            "type": "line",
            "value": "Mert ímé, én nagy nemzetek gyülekezetét támasztom és hozom fel Babilonra északnak földéről, és sorakoznak ellene, legott bevétetik. Nyilai olyanok, mint a legyőzhetetlen vitézé, aki nem tér vissza sikertelenül."
        },
        {
            "type": "line",
            "value": "És Káldea prédává lesz, akik prédára vetik őt, mind betelnek vele, azt mondja az Úr."
        },
        {
            "type": "line",
            "value": "Csak örüljetek, csak tomboljatok örökségem elpusztítói: csak ugrándozzatok, mint a nyomtató tinó, és nyerítsetek, mint a ménlovak."
        },
        {
            "type": "line",
            "value": "Megszégyenül a ti anyátok, a ti szűlőtök igen csúffá lesz: Ímé, a nemzetek seprejévé, pusztává, szárazfölddé, sivataggá lesz."
        },
        {
            "type": "line",
            "value": "Az Úr haragja miatt nem lakoznak rajta, hanem egészen pusztasággá lesz, aki csak átmegy Babilonon, álmélkodik és sziszeget egész veresége felett."
        },
        {
            "type": "line",
            "value": "Sorakozzatok köröskörül Babilon ellen, mind ti ijjászok, lőjjetek reá, ne kiméljétek a nyilat; mert az Úr ellen vétkezett!"
        },
        {
            "type": "line",
            "value": "Kiáltsatok reá köröskörül, kezét adta, lehullottak az ő szegletkövei, leromlottak az ő kőfalai: bizony az Úr büntetése ez; büntessétek meg őt, és amint cselekedett, úgy cselekedjetek vele."
        },
        {
            "type": "line",
            "value": "Vágjátok ki Babilonból a magvetőt és aki sarlót fog aratás idején; a gyilkos fegyver elől kiki az ő népéhez szalad, kiki az ő földe felé fut."
        },
        {
            "type": "line",
            "value": "Elszéledt juhnyáj az Izráel, oroszlánok kergették szét; először benyelte őt Assiria királya, végre pedig ez a Nabukodonozor, a babiloni király megtörte az ő csontjait."
        },
        {
            "type": "line",
            "value": "Azért ezt mondja a Seregek Ura, az Izráel Istene: Ímé, én megfenyítem a babiloni királyt és az ő földét, miként megfenyítém az assiriai királyt."
        },
        {
            "type": "line",
            "value": "És visszaviszem az Izráelt az ő lakhelyére, és Básánban legel és a Kármelen, és az Efraim hegyén és Gileádban megelégszik az ő lelke."
        },
        {
            "type": "line",
            "value": "Azokban a napokban és abban az időben, azt mondja az Úr, kerestetik az Izráel bűne, de nem lesz; a Júda vétkei, de nem találtatnak: mert kegyelmes leszek azokhoz, akiket meghagyok."
        },
        {
            "type": "line",
            "value": "A kétszer pártütők földére menj fel, és a meglátogattatás lakóit irtsd ki, öljed és irtsad őket, azt mondja az Úr, és mind aszerint cselekedjél, amint parancsoltam néked."
        },
        {
            "type": "line",
            "value": "Harci zaj a földön és nagy romlás."
        },
        {
            "type": "line",
            "value": "Hogy elmúlott és összetört az egész föld pőrölye! milyen útálatossá lett Babilon a nemzetek között."
        },
        {
            "type": "line",
            "value": "Tőrbe ejtettelek téged, és meg is fogattál Babilon, de nem tudtad, utól érettél és megragadtattál, mert pörlekedtél az Úrral."
        },
        {
            "type": "line",
            "value": "Felnyitotta az Úr az ő tárházát, és előhozta az ő haragjának szereit: mert e cselekedet az Úré, a Seregek Uráé Káldea földén."
        },
        {
            "type": "line",
            "value": "Törjetek reá a szélekről, nyissátok fel az ő magtárait, tapodjátok őt, mint a kévét, és irtsátok ki, hogy ne legyen maradéka."
        },
        {
            "type": "line",
            "value": "Döfjétek le minden tulkát, le velök a vágóhídra! Oh jaj nékik; mert eljött az ő napjok, az ő megfenyíttetésök ideje!"
        },
        {
            "type": "line",
            "value": "A futók és a Babilon földéből menekülők zaja megjelentik majd a Sionon az Úrnak a mi Istenünknek bosszúállását, az ő templomáért való bosszúállását."
        },
        {
            "type": "line",
            "value": "Gyűjtsetek össze Babilon ellen igen sokat, mindenkit aki kézívet feszít, köröskörül járjatok ellene tábort, hogy senki el ne szaladhasson: fizessetek meg néki az ő cselekedete szerint, amint ő cselekedett, úgy cselekedjetek vele; mert az Úr ellen kevélykedett, az Izráelnek Szentje ellen!"
        },
        {
            "type": "line",
            "value": "Azért elhullanak az ő ifjai az ő utcáiban, és minden vitéze elvész azon a napon, azt mondja az Úr."
        },
        {
            "type": "line",
            "value": "Ímé, én ellened vagyok, te kevély, azt mondja az Úr, a Seregek Ura, mert eljött a te napod, a te megfenyítésed napja."
        },
        {
            "type": "line",
            "value": "És megbotlik a kevély és elesik, és senki nem lesz, aki felköltse őt, és tüzet gyújtok az ő városaiban, hogy megeméssze azokat, akik körülte vannak."
        },
        {
            "type": "line",
            "value": "Ezt mondja a Seregek Ura: Megnyomoríttattak az Izráel fiai és Júda fiai együtt és mindnyájan, akik fogságra vitték őket, beléjök ragadnak, nem akarják őket elbocsátani."
        },
        {
            "type": "line",
            "value": "De az ő megváltójok erős, Seregek Ura az ő neve, bizonynyal felveszi az ő peröket, hogy megnyugtassa e földet, és Babilon lakóit megrettentse."
        },
        {
            "type": "line",
            "value": "Fegyver lesz a Káldeusokon, azt mondja az Úr, és Babilon lakóin és az ő fejedelmein és az ő bölcsein."
        },
        {
            "type": "line",
            "value": "Fegyver lesz az ő varázslóin, és megbolondulnak; fegyver lesz az ő vitézein, és elijednek."
        },
        {
            "type": "line",
            "value": "Fegyver lesz az ő lovain és szekerein és az egész egyveleg népen, amely ő benne van, és hasonlók lesznek az asszonyokhoz. Fegyver lesz az ő kincsein, és elprédáltatnak."
        },
        {
            "type": "line",
            "value": "Szárazság lesz az ő vizein, és kiszáradnak, mert bálványok földe az, és faragott képekkel dicsekednek."
        },
        {
            "type": "line",
            "value": "Azért sakálok lakoznak ott baglyokkal, és strucmadárnak fiai lakoznak benne, és soha többé nem lakják azt, és nem lesznek lakosai nemzedékről nemzedékre."
        },
        {
            "type": "line",
            "value": "Amint felforgatta Isten Sodomát és Gomorát és az ő szomszéd városait, azt mondja az Úr, ép úgy nem lakik ott egy ember sem, és embernek fia sem lakja azt."
        },
        {
            "type": "line",
            "value": "Ímé, nép jött északról, és nagy nemzet és sok király támad fel a föld határaiból."
        },
        {
            "type": "line",
            "value": "Ívet és paizst ragadnak, kegyetlenek azok, és semmi irgalmasság nem lesz bennök, szavok mint a tenger zúgása, és lovakon jőnek, mind viadalra készek te ellened, te Babilon leánya!"
        },
        {
            "type": "line",
            "value": "Hallja a babiloni király az ő híröket, és kezei elesnek, szorongás fogja el őt, fájdalom, mint a gyermekszűlőt."
        },
        {
            "type": "line",
            "value": "Ímé, mint a Jordán erdőségéből való oroszlán, úgy jön fel az örökzöld ligetre, de hamar kiűzöm őt arról, és aki arra választatott, azt teszem azon fejedelemmé, mert kicsoda hasonlatos hozzám? és ki szab nékem törvényt, és ki az a pásztor, aki ellenem álljon?"
        },
        {
            "type": "line",
            "value": "Azért halljátok meg az Úr tervét, amelyet Babilon ellen tervezett, és az ő gondolatait, amelyeket Káldea ellen gondolt. Bizony elhajtják őket, a nyáj kicsinyeit, és álmélkodik felettök a legelő."
        },
        {
            "type": "line",
            "value": "Babilon bevételének zajától megindul a föld, és kiáltása hallatszik a nemzetek között!"
        }
    ]
}
