{
   "meta": {
   "type": "text",
   "name": "30. Fejezet"
   },
   "data": [
        {
            "type": "line",
            "value": "Az a szó, amelyet szólott az Úr Jeremiásnak, mondván:"
        },
        {
            "type": "line",
            "value": "Ezt mondja az Úr, Izráel Istene, mondván: Mindama szókat, amelyeket mondottam néked, írd meg magadnak könyvben;"
        },
        {
            "type": "line",
            "value": "Mert ímé, eljőnek a napok, azt mondja az Úr, és visszahozom az én népemet, az Izráelt és Júdát, azt mondja az Úr, és visszahozom őket arra a földre, amelyet az ő atyáiknak adtam, és bírni fogják azt."
        },
        {
            "type": "line",
            "value": "Ezek pedig azok a szók, amelyeket az Úr Izráel és Júda felől szólott."
        },
        {
            "type": "line",
            "value": "Ezt mondta ugyanis az Úr: A félelemnek, rettentésnek szavát hallottuk, és nincs békesség."
        },
        {
            "type": "line",
            "value": "Kérdjétek meg csak és lássátok, ha szűl-é a férfi? Miért látom minden férfi kezét az ágyékán, mintegy gyermekszűlőét, és miért változtak orcáik fakósárgává?"
        },
        {
            "type": "line",
            "value": "Jaj! mert nagy az a nap annyira, hogy nincs hozzá hasonló; és háborúság ideje az Jákóbon; de megszabadul abból!"
        },
        {
            "type": "line",
            "value": "És azon a napon, azt mondja a Seregek Ura, letöröm majd az ő igáját a te nyakadról, köteleidet leszaggatom, és nem szolgálnak többé idegeneknek."
        },
        {
            "type": "line",
            "value": "Hanem szolgálnak az Úrnak az ő Istenöknek, és Dávidnak az ő királyoknak, akit feltámasztok nékik."
        },
        {
            "type": "line",
            "value": "Te azért ne félj, oh én szolgám Jákób, azt mondja az Úr, se ne rettegj Izráel; mert ímhol vagyok én, aki megszabadítlak téged a messze földről, és a te magodat az ő fogságának földéből; és visszatér Jákób és megnyugoszik, és bátorságban lesz, és nem lesz, aki megháborítsa."
        },
        {
            "type": "line",
            "value": "Mert veled vagyok én, azt mondja az Úr, hogy megtartsalak téged: mert véget vetek minden nemzetnek, akik közé kiűztelek téged, csak néked nem vetek véget, hanem megfenyítelek téged ítélettel, mert nem hagylak egészen büntetés nélkül."
        },
        {
            "type": "line",
            "value": "Mert ezt mondja az Úr: Veszedelmes a te sebed, gyógyíthatatlan a te sérülésed."
        },
        {
            "type": "line",
            "value": "Senki sincsen, aki megítélje a te ügyedet, hogy bekösse sebedet, orvosságok és balzsam nincsenek számodra."
        },
        {
            "type": "line",
            "value": "Elfeledkezett rólad minden szeretőd, és nem keres téged: mert megvertelek ellenséges veréssel, kegyetlen ostorozással, a te bűnödnek sokaságáért, és hogy eláradtak a te vétkeid."
        },
        {
            "type": "line",
            "value": "Miért kiáltozol a te sebed miatt? veszedelmes a te sérülésed? a te bűnöd sokaságáért és vétkeidnek eláradásáért cselekedtem ezeket veled."
        },
        {
            "type": "line",
            "value": "Azért mindazok, akik benyelnek téged, elnyeletnek, és valamennyi ellenséged mind fogságra jut: és a te fosztogatóidat kifosztottakká, és minden te zsákmánylóidat zsákmánynyá teszem."
        },
        {
            "type": "line",
            "value": "Mert orvosságot adok néked, és kigyógyítlak a te sérülésedből, azt mondja az Úr. Mert számkivetettnek hívtak téged, Sion; nincs, aki tudakozódjék felőle."
        },
        {
            "type": "line",
            "value": "Ezt mondja az Úr: Ímé, visszahozom Jákób sátorának foglyait, és könyörülök az ő hajlékain, és a város felépíttetik az ő magas helyén, és a palota a maga helyén marad."
        },
        {
            "type": "line",
            "value": "És hálaadás és öröm szava jő ki belőlök, és megsokasítom őket és meg nem kevesednek, megöregbítem őket és meg nem kisebbednek."
        },
        {
            "type": "line",
            "value": "És az ő fiai olyanok lesznek, mint eleintén, és az ő gyülekezete erősen megáll az én orcám előtt, de megbüntetem mindazokat, akik nyomorgatták őt."
        },
        {
            "type": "line",
            "value": "És az ő fejedelme ő belőle támad, és az ő uralkodója belőle jő ki, és magamhoz bocsátom őt, hogy közeledjék hozzám: mert kicsoda az, aki szívét arra hajtaná, hogy hozzám jőjjön, azt mondja az Úr."
        },
        {
            "type": "line",
            "value": "És népemmé lesztek, én pedig a ti Istenetek leszek."
        },
        {
            "type": "line",
            "value": "Ímé, az Úrnak szélvésze, haragja tör elő, és a rohanó szélvész a hitetlenek fejére zúdul."
        },
        {
            "type": "line",
            "value": "Nem szűnik meg az Úr felgerjedt haragja, míg végbe nem viszi, és míg meg nem valósítja az ő szívének gondolatait. Az utolsó napokban értitek meg e dolgot."
        }
    ]
}
