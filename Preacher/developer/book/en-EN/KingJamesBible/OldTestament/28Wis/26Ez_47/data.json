{
   "meta": {
   "type": "text",
   "name": "47. Fejezet"
   },
   "data": [
        {
            "type": "line",
            "value": "És visszatéríte engem a ház ajtajához, és ímé, víz jő vala ki a ház küszöbe alól napkelet felé, mert a ház eleje kelet felé vala, és a víz aláfoly vala a ház jobb oldala alól az oltártól délre."
        },
        {
            "type": "line",
            "value": "És kivitt engem az északi kapu útján, és elhordoza engem a kivül való úton a külső kapuhoz, mely napkeletre néz, és ímé, a víz ott forr vala ki a jobb oldal alól."
        },
        {
            "type": "line",
            "value": "Mikor kiméne az a férfiú napkelet felé, mérőzsinórral a kezében, mére ezer singet; és átvitt engem a vizen, a víz bokáig ér vala."
        },
        {
            "type": "line",
            "value": "És mére ismét ezeret, és átvitt engem a vizen, a víz pedig térdig ér vala. És mére ismét ezeret és átvitt engem s a víz derékig ér vala."
        },
        {
            "type": "line",
            "value": "És mére még ezeret, s vala olyan folyó, hogy át nem meheték rajta, mert magas vala a víz, megúszni való víz, folyó, mely meg nem lábolható."
        },
        {
            "type": "line",
            "value": "És monda nékem: Láttad-é, embernek fia? És visszavezete engem a folyó partján."
        },
        {
            "type": "line",
            "value": "És mikor visszatértem, ímé, a folyó partján igen sok fa vala mindkét felől."
        },
        {
            "type": "line",
            "value": "És mondá nékem: Ez a víz a keleti tájékra foly ki, és a lapácra megyen alá, és a tengerbe megyen be, a tengerbe szakad, és meggyógyul a víz."
        },
        {
            "type": "line",
            "value": "És lészen, hogy minden élő állat, amely nyüzsög, valahova e folyam bemegyen, élni fog; és a halaknak nagy bőségök lészen, mert ez a víz bement oda, és azok meggyógyulnak, és él minden, valahova e folyó bement."
        },
        {
            "type": "line",
            "value": "És lészen, hogy halászok állanak rajta Éngeditől Énegláimig: varsák kivető helye lészen; nemök szerint lesznek benne a halak, mint a nagy tenger halai, nagy bőséggel."
        },
        {
            "type": "line",
            "value": "Mocsarai és tócsái pedig nem gyógyulnak meg, só helyei lesznek."
        },
        {
            "type": "line",
            "value": "És a folyó mellett, mind a két partján mindenféle ennivaló gyümölcs fája nevekedik fel; leveleik el nem hervadnak és gyümölcseik el nem fogynak; havonként új meg új gyümölcsöt teremnek, mert vizök onnét a szenthelyből foly ki; és gyümölcsük eledelre és leveleik orvosságra valók."
        },
        {
            "type": "line",
            "value": "És monda az Úr Isten: Ez a határ, amely szerint örökségül osszátok el magatok közt a földet Izráel tizenkét törzsöke szerint, Józsefnek két örökséget."
        },
        {
            "type": "line",
            "value": "És vegyétek azt örökségül mindnyájan egyenlően, mivelhogy fölemeltem kezemet, hogy atyáitoknak adom azt, tehát essék néktek az a föld örökségül."
        },
        {
            "type": "line",
            "value": "És ez legyen a föld határa, észak felé a nagy-tengertől, Hetlónon át Sedádnak menve:"
        },
        {
            "type": "line",
            "value": "Hamát, Berótha, Szibraim, mely Damaskus határa és Hamát határa közt van, a középső Hásér, mely Havrán határán van."
        },
        {
            "type": "line",
            "value": "Így legyen a határ a tengertől Hacar-Énónig Damaskus határán és azontúl északra, és Hamát határán: ez az északi oldal."
        },
        {
            "type": "line",
            "value": "És a keleti oldalon: Havrán és Damaskus és Gileád között és Izráel földje között a Jordán legyen; ama határtól a keleti tengerig mérjétek: ez a keleti oldal."
        },
        {
            "type": "line",
            "value": "És a déli oldalon dél felé: Támártól a versengések vizéig Kádesben, azután a folyó felé a nagy-tengerig: ez a déli oldal dél felé."
        },
        {
            "type": "line",
            "value": "És a nyugoti oldal: a nagy-tenger, ama határtól fogva addig, ahol egyenesen Hamátba menni: ez a nyugoti oldal."
        },
        {
            "type": "line",
            "value": "És osszátok el ezt a földet magatok közt Izráel nemzetségei szerint."
        },
        {
            "type": "line",
            "value": "És legyen, hogy sorsvetéssel osszátok el azt magatok közt és a jövevények közt, akik közöttetek lakoznak, akik közöttetek fiakat nemzettek, és úgy tartsátok őket, mint aki ott született az Izráel fiai között: veletek együtt sorsvetéssel legyen örökségök Izráel nemzetségei között."
        },
        {
            "type": "line",
            "value": "És úgy legyen, hogy amely nemzetséggel lakozik a jövevény, ott adjátok ki az ő örökségét. Ezt mondja az Úr Isten."
        }
    ]
}
