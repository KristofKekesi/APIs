{
   "meta": {
   "type": "text",
   "name": "30. Fejezet"
   },
   "data": [
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "Embernek fia! prófétálj és mondd: Így szól az Úr Isten: Jajgassatok! Jaj annak a napnak!"
        },
        {
            "type": "line",
            "value": "Mert közel egy nap és közel az Úrnak napja, felhőnek napja, a pogányok ideje lesz az."
        },
        {
            "type": "line",
            "value": "És bemegy a fegyver Égyiptomba, és lesz reszketés Szerecsenországban, mikor hullanak a sebesültek Égyiptomban, és elviszik gazdagságát, s elrontatnak fundamentomai."
        },
        {
            "type": "line",
            "value": "A szerecsenek s a libiaiak s a lidiaiak és az egész gyülevész és Kúb és a frigy földének fiai velök együtt fegyver miatt hullnak el."
        },
        {
            "type": "line",
            "value": "Így szól az Úr: És elessenek, akik Égyiptomot támogatják, és alászálljon erősségének kevélysége: Migdoltól fogva Siénéig fegyver miatt hullanak el benne, ezt mondja az Úr Isten."
        },
        {
            "type": "line",
            "value": "És elpusztulnak elpusztult tartományok között, és városai elpusztult városoknak közepette lesznek."
        },
        {
            "type": "line",
            "value": "És megtudják, hogy én vagyok az Úr, mikor tüzet vetek Égyiptomra, és összetörik minden segítője."
        },
        {
            "type": "line",
            "value": "Azon a napon követek mennek ki előttem hajókon a bátorságban lakó Szerecsenország elrémítésére, s lészen rettegés bennök Égyiptom ama napján; mert ímé jön!"
        },
        {
            "type": "line",
            "value": "Ezt mondja az Úr Isten: És megszüntetem Égyiptom lármáját Nabukodonozor, babiloni király keze által."
        },
        {
            "type": "line",
            "value": "Ő és az ő népe ő vele együtt, a nemzetek legkegyetlenebbjei, elhozatnak a föld elvesztésére, és kivonszák fegyveröket Égyiptom ellen, és betöltik a földet megölettekkel."
        },
        {
            "type": "line",
            "value": "És a folyóvizeket kiszárasztom, és eladom a földet gonoszok kezébe, és elpusztítom a földet s teljességét idegenek keze által, én, az Úr szólottam."
        },
        {
            "type": "line",
            "value": "Így szól az Úr Isten: És elvesztem a bálványokat és megszüntetem a bálványképeket Nófból s a fejedelmet Égyiptom földjéről, nem lészen többé, és bocsátok félelmet Égyiptom földjére."
        },
        {
            "type": "line",
            "value": "És elpusztítom Pathróst, s vetek tüzet Zoánra, és teszek ítéleteket Nóban."
        },
        {
            "type": "line",
            "value": "És kiöntöm haragomat Sinre, Égyiptom erősségére, és kivágom a sokaságot Nóból."
        },
        {
            "type": "line",
            "value": "És vetek tüzet Égyiptomra, kínok közt vergődik Sin, és Nó megtörik és Nófba betörnek fényes nappal."
        },
        {
            "type": "line",
            "value": "Aven és Fibéseth ifjai fegyver miatt hullanak el, és ők magok fogságra mennek."
        },
        {
            "type": "line",
            "value": "És Tehafneheszben megsötétedik a nap, mikor ott összetöröm Égyiptom pálcáját, és megszünik benne erejének kevélysége, őt magát felhő takarja el, és leányai fogságra mennek."
        },
        {
            "type": "line",
            "value": "És cselekszem ítéleteket Égyiptomban, és megtudják, hogy én vagyok az Úr."
        },
        {
            "type": "line",
            "value": "És lőn a tizenegyedik esztendőben, az első hónapban, a hónap hetedikén, lőn az Úr beszéde hozzám, mondván:"
        },
        {
            "type": "line",
            "value": "Embernek fia! A Faraónak, Égyiptom királyának karját eltörtem, és ímé be nem kötötték, hogy megorvosolják, hogy tegyenek körülkötést reá, hogy megerősödjék fegyverfogásra."
        },
        {
            "type": "line",
            "value": "Ennekokáért így szól az Úr Isten: Ímé, a Faraó ellen megyek, Égyiptomnak királya ellen, és eltöröm mind a két karját, azt, amely még erős, és azt, amely már eltörött, s elejtetem vele kezéből a fegyvert."
        },
        {
            "type": "line",
            "value": "És eloszlatom az Égyiptombelieket a nemzetek közé, és szétszórom őket a tartományokba."
        },
        {
            "type": "line",
            "value": "És megerősítem Babilon királyának karjait, és adom az én fegyveremet kezébe, és eltöröm a Faraó karjait, és nyögni fog előtte, mint a megsebesültek szoktak."
        },
        {
            "type": "line",
            "value": "Megerősítem azért Babilon királyának karjait, a Faraó karjai pedig leessenek, hogy megtudják, hogy én vagyok az Úr, mikor adom fegyveremet Babilon királyának kezébe, hogy azt kinyújtsa Égyiptomnak földje ellen."
        },
        {
            "type": "line",
            "value": "És eloszlatom az égyiptomiakat a nemzetek közé, és szétszórom őket a tartományokba, hogy megtudják, hogy én vagyok az Úr."
        }
    ]
}
