{
   "meta": {
   "type": "text",
   "name": "48. Fejezet"
   },
   "data": [
        {
            "type": "line",
            "value": "Ezek a nemzetségek nevei: az északi határon a Hetlóntól Hamáthig vezető út mentén Hacar-Énonig Damaskus határán, észak felé, Hamát mentén, és pedig legyen az övé a keleti és nyugoti oldal: Dán, egy rész;"
        },
        {
            "type": "line",
            "value": "És Dán határa mellett a keleti oldaltól a nyugoti oldalig: Áser, egy rész;"
        },
        {
            "type": "line",
            "value": "És Áser határa mellett a keleti oldaltól a nyugoti oldalig: Nafthali, egy rész;"
        },
        {
            "type": "line",
            "value": "És Nafthali határa mellett a keleti oldaltól a nyugoti oldalig: Manasse, egy rész;"
        },
        {
            "type": "line",
            "value": "És Manasse határa mellett a keleti oldaltól a nyugoti oldalig: Efraim, egy rész;"
        },
        {
            "type": "line",
            "value": "És Efraim határa mellett a keleti oldaltól a nyugoti oldalig: Rúben, egy rész;"
        },
        {
            "type": "line",
            "value": "És Rúben határa mellett a keleti oldaltól a nyugoti oldalig: Júda, egy rész;"
        },
        {
            "type": "line",
            "value": "És Júda határa mellett a keleti oldaltól a nyugoti oldalig legyen a szent áldozat, melyet az Úrnak szenteltek: huszonötezer sing széles és olyan hosszú, mint egy-egy rész a keleti oldaltól a nyugoti oldalig; és a szenthely annak közepette legyen;"
        },
        {
            "type": "line",
            "value": "A szent áldozat, melyet az Úrnak szenteltek, huszonötezer sing hosszú és tízezer sing széles legyen;"
        },
        {
            "type": "line",
            "value": "És ezeké legyen ez a szent áldozat: a papoké északra huszonötezer sing és nyugotra tízezer sing szélesség és keletre tízezer sing szélesség és délre huszonötezer sing hosszúság, és az Úr szenthelye annak közepette legyen:"
        },
        {
            "type": "line",
            "value": "A papoké, akik megszenteltettek a Sádók fiai közül, akik szolgálatomban foglalatosak voltak, akik nem tévelyedtek el, mikor Izráel fiai eltévelyedtek, mint ahogy eltévelyedtek volt a Léviták."
        },
        {
            "type": "line",
            "value": "Övék legyen ez, mint egy áldozati rész a föld áldozatából, mint igen szentséges, a Léviták határán."
        },
        {
            "type": "line",
            "value": "A Lévitáké pedig legyen a papok határa mentén huszonötezer sing hosszúság és tízezer szélesség; az egész hosszúság legyen huszonötezer és a szélesség tízezer."
        },
        {
            "type": "line",
            "value": "És semmit abból el ne adjanak, se el ne cseréljék, se másra át ne szálljon a földnek e zsengéje, mert az Úrnak szenteltetett."
        },
        {
            "type": "line",
            "value": "És az ötezer sing, mely a szélességben megmaradt a huszonötezernek mentén, közhely a város számára, mint lakóhely és tágasság, és legyen a város annak a közepében."
        },
        {
            "type": "line",
            "value": "És ezek legyenek annak méretei: az északi oldalon négyezerötszáz sing és a déli oldalon négyezerötszáz és a keleti oldalon négyezerötszáz és a nyugoti oldalon négyezerötszáz."
        },
        {
            "type": "line",
            "value": "És a város alatt legyen tágasság észak felé kétszázötven sing és dél felé kétszázötven és keletre kétszázötven és nyugotra kétszázötven."
        },
        {
            "type": "line",
            "value": "Ami pedig megmaradt a hosszaságban a szent áldozat mentén, tízezer keletre és tízezer nyugotra, az ott maradjon a szent áldozat mentén, és legyen annak termése a város szántóvetőinek eledele."
        },
        {
            "type": "line",
            "value": "És aki szántóvető a városban, mívelje azt Izráelnek minden nemzetségéből."
        },
        {
            "type": "line",
            "value": "Az egész huszonötezer sing szent áldozatot huszonötezer sing négyszögben adjátok szent ajándékul a város tulajdonával együtt."
        },
        {
            "type": "line",
            "value": "Ami pedig megmaradt, a fejedelemé lészen; a szent áldozatnak és a város tulajdonának mind a két oldalán, szemben a huszonötezer sing szent áldozattal a keleti határig és nyugot felé szemben a huszonötezer singgel egészen a nyugoti határig lészen, a kiosztott részek mentén, a fejedelemé; és legyen a szent áldozat és a ház szenthelye annak közepette."
        },
        {
            "type": "line",
            "value": "És a Léviták tulajdonától és a város tulajdonától fogva, mely közepében van annak, ami a fejedelemé, a Júda határa és Benjámin határa között a fejedelemé legyen."
        },
        {
            "type": "line",
            "value": "És a többi nemzetségek: a keleti oldaltól a nyugoti oldalig: Benjámin, egy rész."
        },
        {
            "type": "line",
            "value": "És Benjámin határán a keleti oldaltól a nyugoti oldalig: Simeon, egy rész."
        },
        {
            "type": "line",
            "value": "És Simeon határán a keleti oldaltól a nyugoti oldalig: Issakhár, egy rész."
        },
        {
            "type": "line",
            "value": "És Issakhár határán a keleti oldaltól a nyugoti oldalig: Zebulon, egy rész."
        },
        {
            "type": "line",
            "value": "És Zebulon határán a keleti oldaltól a nyugoti oldalig: Gád, egy rész."
        },
        {
            "type": "line",
            "value": "És Gád határán a déli oldalon dél felé, legyen a határ Támártól a versengések vizéig Kádesben, a patak felé a nagy-tengerig."
        },
        {
            "type": "line",
            "value": "Ez a föld, melyet sorsvetéssel örökségül elosszatok Izráel nemzetségei közt, és ezek azoknak részei, ezt mondja az Úr Isten."
        },
        {
            "type": "line",
            "value": "És ezek a város külső részei: Az északi oldalon négyezerötszáz sing mérték."
        },
        {
            "type": "line",
            "value": "És a város kapui, Izráel nemzetségeinek nevei szerint, három kapu északra: Rúben kapuja egy, Júda kapuja egy, Lévi kapuja egy."
        },
        {
            "type": "line",
            "value": "És a keleti oldalon négyezerötszáz sing és három kapu: József kapuja egy, Benjámin kapuja egy, Dán kapuja egy."
        },
        {
            "type": "line",
            "value": "És a déli oldalon is négyezerötszáz sing mérték és három kapu: Simeon kapuja egy, Issakhár kapuja egy, Zebulon kapuja egy."
        },
        {
            "type": "line",
            "value": "A nyugoti oldalon négyezerötszáz sing három kapuval: Gád kapuja egy, Áser kapuja egy, Nafthali kapuja egy:"
        },
        {
            "type": "line",
            "value": "Köröskörül tizennyolcezer sing; és a város neve ama naptól fogva: Ott lakik az Úr!"
        }
    ]
}
