{
   "meta": {
   "type": "text",
   "name": "19. Fejezet"
   },
   "data": [
        {
            "type": "line",
            "value": "Te pedig kezdj gyászéneket Izráel fejedelmeiről."
        },
        {
            "type": "line",
            "value": "És mondjad: Mi volt anyád? Nőstény oroszlán; oroszlánok közt fekszik vala, fiatal oroszlánok között nevelé fel kölykeit."
        },
        {
            "type": "line",
            "value": "És fölnevele egyet kölykei közül; fiatal oroszlánná lőn, és megtanula ragadományt ragadozni, embereket evett."
        },
        {
            "type": "line",
            "value": "És meghallák ezt róla a népek; vermökben megfogaték, és elvivék őt horgokon Égyiptom földjére."
        },
        {
            "type": "line",
            "value": "És mikor látta, hogy késik, hogy oda veszett reménysége, vőn egyet kölykei közül, ezt tevé fiatal oroszlánná."
        },
        {
            "type": "line",
            "value": "És ez jár vala az oroszlánok között, fiatal oroszlánná lőn, és megtanula ragadományt ragadozni, embereket evett."
        },
        {
            "type": "line",
            "value": "És ismeré az ő özvegyeiket s városaikat elpusztítá, és megrettene a föld és annak teljessége, ordítása hangjától."
        },
        {
            "type": "line",
            "value": "És veték ellene a pogányok köröskörül a tartományokból és kiteríték reá hálójukat, vermökben megfogaték;"
        },
        {
            "type": "line",
            "value": "És veték őt ketrecbe horgokon, s elvivék őt Babilon királyához, elvivék őt várakba, hogy többé ne hallassék szava Izráel hegyein."
        },
        {
            "type": "line",
            "value": "Anyád a te nyugalmadban olyan vala, mint a víz mellé ültetett szőlőtő, gyümölcscsel és vesszővel bővelkedik vala a sok víztől."
        },
        {
            "type": "line",
            "value": "És lőnek néki erős vesszei, uralkodók pálcáinak valók, és nagy vala magassága a sűrűség között és felett, és kitetszék magasságával és vesszeinek sokaságával."
        },
        {
            "type": "line",
            "value": "De kiszaggattaték Isten haragja által, a földre vetteték, és a napkeleti szél elszárasztá gyümölcsét; letöretének és elszáradának erős ágai; tűz emészté meg."
        },
        {
            "type": "line",
            "value": "És most a pusztában plántáltatott, száraz és szomjú földön."
        },
        {
            "type": "line",
            "value": "És tűz jött ki ágainak egyik vesszejéből, gyümölcsét megemészté, és nincs többé rajta erős vessző, nincs pálca az uralkodásra! Gyászének ez és gyászének lesz."
        }
    ]
}
