{
   "meta": {
   "type": "text",
   "name": "25. Fejezet"
   },
   "data": [
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "Embernek fia! vesd tekintetedet Ammon fiaira, és prófétálj ellenök."
        },
        {
            "type": "line",
            "value": "És mondjad Ammon fiainak: Halljátok az Úr Isten beszédét! így szól az Úr Isten: Mivelhogy ezt mondod: Haha! az én szenthelyemre, hogy megfertéztetett; és Izráel földjére, hogy elpusztíttatott; és Júda házára, hogy fogságba mentek:"
        },
        {
            "type": "line",
            "value": "Ezokáért ímé adlak téged Kelet fiainak örökségül, hogy felüssék sátraikat benned, s felállassák benned lakóhelyeiket, ők eszik meg gyümölcsödet, s ők isszák meg tejedet."
        },
        {
            "type": "line",
            "value": "És teszem Rabbát tevék legelőjévé, és Ammon fiait nyájak fekvőhelyévé, s megtudjátok, hogy én vagyok az Úr!"
        },
        {
            "type": "line",
            "value": "Mert így szól az Úr Isten: Mivelhogy tapsolsz kezeddel és tombolsz lábaddal és örülsz teljes megvetéssel lelkedben Izráel földje felett:"
        },
        {
            "type": "line",
            "value": "Ennekokáért ímé kinyújtom kezemet reád, s adlak ragadományul a népeknek, és kiváglak a népségek közül, és elvesztlek a tartományok közül, eltöröllek, hogy megtudjad, hogy én vagyok az Úr."
        },
        {
            "type": "line",
            "value": "Azt mondja az Úr Isten: Mivelhogy Moáb és Seir ezt mondta: Ímé, Júda háza is olyan, mint a többi népek:"
        },
        {
            "type": "line",
            "value": "Ezokáért ímé megnyitom Moáb oldalát a városok felől, az ő városai felől mindenfelől, az ország ékességét Beth-Hajesimóthot, Baál-Meont és Kirjátaim felé,"
        },
        {
            "type": "line",
            "value": "Megnyitom Kelet fiainak, Ammon fiaival együtt adom örökségül, hogy emlékezetben se legyenek többé Ammon fiai a népek között;"
        },
        {
            "type": "line",
            "value": "Moáb fölött is ítéletet tartok: hogy megtudják, hogy én vagyok az Úr."
        },
        {
            "type": "line",
            "value": "Így szól az Úr Isten: Mivelhogy Edom kegyetlen bosszúállást cselekedett Júda házán, és vétkezve vétkezett, hogy bosszút állott rajta:"
        },
        {
            "type": "line",
            "value": "Azért, így szól az Úr Isten, kinyújtom az én kezemet Edomra, és kivágok belőle embert és barmot, és teszem őt pusztasággá Temántól fogva, és Dedánig fegyver miatt hulljanak el."
        },
        {
            "type": "line",
            "value": "És bosszúmat állom Edomon népemnek, Izráelnek keze által és cselekszenek Edommal az én búsulásom és haragom szerint, s megismerik bosszúállásomat, ezt mondja az Úr Isten."
        },
        {
            "type": "line",
            "value": "Így szól az Úr Isten: Mivelhogy a Filiszteusok bosszúból cselekedtek s kegyetlen bosszút álltak lelkökben megvetéssel, hogy elveszessék Izráelt örök gyűlölséggel:"
        },
        {
            "type": "line",
            "value": "Ezokáért ezt mondja az Úr Isten: Ímé, én kinyújtom kezemet a Filiszteusokra, és kivágom a Keréteusokat, és elvesztem a tenger partján lakók maradékát;"
        },
        {
            "type": "line",
            "value": "És cselekszem rajtok nagy bosszúállásokat fenyítő haragomban, hogy megtudják, hogy én vagyok az Úr, ha bosszúmat állom rajtok."
        }
    ]
}
