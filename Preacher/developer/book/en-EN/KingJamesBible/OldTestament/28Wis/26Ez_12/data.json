{
   "meta": {
   "type": "text",
   "name": "12. Fejezet"
   },
   "data": [
        {
            "type": "line",
            "value": "És lőn az Úrnak szava énhozzám, mondván:"
        },
        {
            "type": "line",
            "value": "Embernek fia! pártos ház közepette lakol, kiknek szemeik vannak a látásra, de nem látnak, füleik vannak a hallásra, de nem hallanak, mert ők pártos ház."
        },
        {
            "type": "line",
            "value": "És te, embernek fia, készíts magadnak vándorútra való eszközöket, és vándorolj ki nappal szemeik előtt, és vándorolj ki helyedről más helyre szemök láttára; talán meglátják! mert ők pártos ház."
        },
        {
            "type": "line",
            "value": "És vidd ki eszközeidet, úgy, mint vándorútra való eszközöket, nappal szemök láttára, te pedig menj ki estve szemök láttára, úgy ahogy a vándorok szoktak."
        },
        {
            "type": "line",
            "value": "Szemök láttára lyukaszd át a falat, és azon át vidd ki."
        },
        {
            "type": "line",
            "value": "Szemök láttára emeld válladra, a sötétben vidd ki, orcádat fedd be, hogy ne lásd a földet, mert csodajelül rendeltelek az Izráel házának."
        },
        {
            "type": "line",
            "value": "Úgy cselekedtem azért, amint parancsolva vala nékem; eszközeimet kihordám nappal, mint vándorútra való eszközöket, és este átlyukasztám a falat kezemmel; a sötétben kivivém, vállamra emelém szemök láttára."
        },
        {
            "type": "line",
            "value": "És lőn az Úr beszéde én hozzám reggel, mondván:"
        },
        {
            "type": "line",
            "value": "Embernek fia! Nem mondta-é néked Izráel háza, ez a pártos ház: mit cselekszel?"
        },
        {
            "type": "line",
            "value": "Mondjad nékik: Így szól az Úr Isten: a fejedelemnek szól ez a prófécia, ki Jeruzsálemben van, és Izráel egész házának, amely ott lakozik."
        },
        {
            "type": "line",
            "value": "Mondjad: Én csodajeletek vagyok; amint én cselekedtem, úgy történik velök: fogságba, rabságra mennek."
        },
        {
            "type": "line",
            "value": "És a fejedelem, ki közöttök van, vállát megrakván a sötétben, kimegyen; a falat átlyukasztják, hogy így vigyék ki őt, orcáit befedi, hogy ne lássa szemeivel épen ő a földet."
        },
        {
            "type": "line",
            "value": "És kiterjesztem hálómat ellene, és megfogatik varsámban, és elviszem őt Bábelbe a Káldeusok földére, de azt nem fogja látni, és ott fog meghalni."
        },
        {
            "type": "line",
            "value": "És mindeneket, kik körülte vannak az ő segítségére, és minden seregeit szélnek szórom mindenfelé, és kardot vonok utánok."
        },
        {
            "type": "line",
            "value": "És megtudják, hogy én vagyok az Úr, mikor eloszlatom őket a pogányok közé, és szétszórom őket a tartományokba."
        },
        {
            "type": "line",
            "value": "De meghagyok közülök kevés férfiakat a fegyvertől, éhségtől s döghaláltól, hogy elbeszéljék minden útálatosságukat a pogányok közt, akik közé mennek, s hogy megtudják, hogy én vagyok az Úr."
        },
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "Embernek fia! kenyeredet rettegéssel egyed, és vizedet reszketéssel és félelemmel igyad."
        },
        {
            "type": "line",
            "value": "És szólj a föld népének: Ezt mondja az Úr Isten Jeruzsálem lakóiról, Izráel földjéről: kenyeröket félelemmel eszik és vizöket ájulással isszák, hogy pusztaságra vetkőzzék földje bőségéből minden lakói álnoksága miatt."
        },
        {
            "type": "line",
            "value": "És a lakott városok elpusztulnak s a föld pusztaság lesz és megtudjátok, hogy én vagyok az Úr."
        },
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "Embernek fia! micsoda közmondástok van néktek Izráel földjén? hogy azt mondják: a napok csak haladnak, ám semmivé lesz minden látás."
        },
        {
            "type": "line",
            "value": "Ezokért mondd nékik: Ezt mondja az Úr Isten: Megszüntetem e közmondást és nem mondogatják azt többé Izráelben, sőt inkább mondd nékik: elközelgettek a napok, és minden látás teljesül."
        },
        {
            "type": "line",
            "value": "Mert nem lesz többé semmi hiábavaló látás és hizelgő jövendölgetés Izráel házának közepette."
        },
        {
            "type": "line",
            "value": "Mert én szólok, az Úr; s amely szót szólok, meglészen, nem halad tovább. Mert a ti napjaitokban, pártos ház, szólok egy szót és megcselekszem, ezt mondja az Úr Isten!"
        },
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "Embernek fia! ímé, Izráel háza ezt mondja: A látás, melyet ez lát, sok napra való, és messze időkre prófétál ő."
        },
        {
            "type": "line",
            "value": "Ezokért mondjad nékik: Így szól az Úr Isten: Nem halad tovább semmi én beszédem; amit szólok, az a szó meglészen, ezt mondja az Úr Isten."
        }
    ]
}
