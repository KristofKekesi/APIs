{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Nem rabszolga élete van-é az embernek a földön, és az ő napjai nem olyanok-é, mint a béresnek napjai?"
        },
        {
            "type": "line",
            "value": "Amint a szolga kívánja az árnyékot, és amint a béres reményli az ő bérét:"
        },
        {
            "type": "line",
            "value": "Úgy részesültem én keserves hónapokban, és nyomorúságnak éjszakái jutottak számomra."
        },
        {
            "type": "line",
            "value": "Ha lefekszem, azt mondom: mikor kelek föl? de hosszú az estve, és betelek a hánykolódással reggeli szürkületig."
        },
        {
            "type": "line",
            "value": "Testem férgekkel van fedve és a pornak piszokjával; bőröm összehúzódik és meggennyed."
        },
        {
            "type": "line",
            "value": "Napjaim gyorsabbak voltak a vetélőnél, és most reménység nélkül tünnek el."
        },
        {
            "type": "line",
            "value": "Emlékezzél meg, hogy az én életem csak egy lehellet, és az én szemem nem lát többé jót."
        },
        {
            "type": "line",
            "value": "Nem lát engem szem, amely rám néz; te rám veted szemed, de már nem vagyok!"
        },
        {
            "type": "line",
            "value": "A felhő eltünik és elmegy, így aki leszáll a sírba, nem jő fel többé."
        },
        {
            "type": "line",
            "value": "Nem tér vissza többé az ő hajlékába, és az ő helye nem ismeri őt többé."
        },
        {
            "type": "line",
            "value": "Én sem tartóztatom hát meg az én számat; szólok az én lelkemnek fájdalmában, és panaszkodom az én szívemnek keserűségében."
        },
        {
            "type": "line",
            "value": "Tenger vagyok-é én, avagy cethal, hogy őrt állítasz ellenem?"
        },
        {
            "type": "line",
            "value": "Mikor azt gondolom, megvigasztal engem az én nyoszolyám, megkönnyebbíti panaszolkodásomat az én ágyasházam:"
        },
        {
            "type": "line",
            "value": "Akkor álmokkal rettentesz meg engem és látásokkal háborítasz meg engem;"
        },
        {
            "type": "line",
            "value": "Úgy, hogy inkább választja lelkem a megfojtatást, inkább a halált, mint csontjaimat."
        },
        {
            "type": "line",
            "value": "Utálom! Nem akarok örökké élni. Távozzál el tőlem, mert nyomorúság az én életem."
        },
        {
            "type": "line",
            "value": "Micsoda az ember, hogy őt ily nagyra becsülöd, és hogy figyelmedet fordítod reá?"
        },
        {
            "type": "line",
            "value": "Meglátogatod őt minden reggel, és minden szempillantásban próbálod őt."
        },
        {
            "type": "line",
            "value": "Míglen nem fordítod el tőlem szemedet, nem távozol csak addig is tőlem, amíg nyálamat lenyelem?"
        },
        {
            "type": "line",
            "value": "Vétkeztem! Mit cselekedjem én néked, oh embereknek őrizője? Mért tettél ki céltáblául magadnak? Mért legyek magamnak is terhére."
        },
        {
            "type": "line",
            "value": "És mért nem bocsátod meg vétkemet és nem törlöd el az én bűnömet? Hiszen immár a porban fekszem, és ha keresel engem, nem leszek."
        }
    ]
}
