{
   "meta": {
   "type": "text",
   "name": "24. Fejezet"
   },
   "data": [
        {
            "type": "line",
            "value": "Miért is nem titkolja el a Mindenható az ő büntetésének idejét, és miért is nem látják meg az őt ismerők az ő ítéletének napjait?!"
        },
        {
            "type": "line",
            "value": "A határokat odább tolják, a nyájat elrabolják és legeltetik."
        },
        {
            "type": "line",
            "value": "Az árvák szamarát elhajtják, és az özvegynek ökrét zálogba viszik."
        },
        {
            "type": "line",
            "value": "Lelökik az útról a szegényeket, és a föld nyomorultjai együtt lappanganak."
        },
        {
            "type": "line",
            "value": "Ímé, mint a vad szamarak a sivatagban, úgy mennek ki munkájukra élelmet keresni; a puszta ad nékik kenyeret fiaik számára."
        },
        {
            "type": "line",
            "value": "A mezőn a más vetését aratják, és a gonosznak szőlőjét szedik."
        },
        {
            "type": "line",
            "value": "Mezítelenül hálnak, testi ruha nélkül, még a hidegben sincs takarójuk."
        },
        {
            "type": "line",
            "value": "A hegyi zápor csurog le rólok, s hajlékuk nem lévén, a sziklát ölelik."
        },
        {
            "type": "line",
            "value": "Elszakítják az emlőtől az árvát, és a szegényen levőt zálogba viszik."
        },
        {
            "type": "line",
            "value": "Mezítelenül járnak, ruha nélkül, és éhesen vonszolják a kévét."
        },
        {
            "type": "line",
            "value": "Az ő kerítéseik közt ütik az olajat, és tapossák a kádakat, de szomjuhoznak."
        },
        {
            "type": "line",
            "value": "A városból haldoklók rimánkodnak, a megsebzettek lelke kiált, de Isten nem törődik e méltatlansággal."
        },
        {
            "type": "line",
            "value": "Ezek pártot ütöttek a világosság ellen, utait nem is ismerik, nem ülnek annak ösvényein."
        },
        {
            "type": "line",
            "value": "Napkeltekor fölkel a gyilkos, megöli a szegényt és szűkölködőt, éjjel pedig olyan, mint a tolvaj."
        },
        {
            "type": "line",
            "value": "A paráznának szeme pedig az alkonyatot lesi, mondván: Ne nézzen szem reám, és arcára álarcot teszen."
        },
        {
            "type": "line",
            "value": "Setétben tör be a házakba; nappal elzárkóznak, nem szeretik a világosságot."
        },
        {
            "type": "line",
            "value": "Sőt inkább a reggel nékik olyan, mint a halálnak árnyéka, mert megbarátkoztak a halál árnyékának félelmeivel."
        },
        {
            "type": "line",
            "value": "Könnyen siklik tova a víz színén, birtoka átkozott a földön, nem tér a szőlőkbe vivő útra."
        },
        {
            "type": "line",
            "value": "Szárazság és hőség nyeli el a hó vizét, a pokol azokat, akik vétkeznek."
        },
        {
            "type": "line",
            "value": "Elfelejti őt az anyaméh, féregnek lesz édességévé, nem emlékeznek róla többé, és összetörik, mint a reves fa,"
        },
        {
            "type": "line",
            "value": "Aki megrontotta a meddőt, aki nem szül, és az özvegygyel jót nem tett."
        },
        {
            "type": "line",
            "value": "De megtámogatja erejével a hatalmasokat; felkel az, pedig nem bízott már az élethez."
        },
        {
            "type": "line",
            "value": "Biztonságot ad néki, hogy támaszkodjék, de szemei vigyáznak azoknak útjaira."
        },
        {
            "type": "line",
            "value": "Magasra emelkednek, egy kevés idő és már nincsenek! Alásülylyednek, mint akárki és elenyésznek; és levágattatnak, mint a búzakalász."
        },
        {
            "type": "line",
            "value": "Avagy nem így van-é? Ki hazudtolhatna meg engem, és tehetné semmivé beszédemet?"
        }
    ]
}
