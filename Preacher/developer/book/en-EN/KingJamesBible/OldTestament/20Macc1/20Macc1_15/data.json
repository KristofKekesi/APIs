{
   "meta": {
   "type": "text",
   "name": "15. Fejezet"
   },
   "data": [
        {
            "type": "line",
            "value": "Majd felele a Témánból való Elifáz és monda:"
        },
        {
            "type": "line",
            "value": "Vajjon a bölcs felelhet-é ilyen szeles tudománynyal, és megtöltheti-é a hasát keleti széllel?"
        },
        {
            "type": "line",
            "value": "Vetekedvén oly beszéddel, amely nem használ, és oly szavakkal, amelyekkel semmit sem segít."
        },
        {
            "type": "line",
            "value": "Te már semmivé akarod tenni az Isten félelmét is; és megkevesbíted az Isten előtt való buzgólkodást is!"
        },
        {
            "type": "line",
            "value": "Mert gonoszságod oktatja a te szádat, és a csalárdok nyelvét választottad."
        },
        {
            "type": "line",
            "value": "A te szád kárhoztat téged, nem én, és a te ajakaid bizonyítanak ellened."
        },
        {
            "type": "line",
            "value": "Te születtél-é az első embernek; elébb formáltattál-é, mint a halmok?"
        },
        {
            "type": "line",
            "value": "Az Isten tanácsában hallgatóztál-é, és a bölcseséget magadhoz ragadtad-é?"
        },
        {
            "type": "line",
            "value": "Mit tudsz te, amit mi nem tudunk, és mit értesz olyat, ami nálunk nem volna meg?"
        },
        {
            "type": "line",
            "value": "Ősz is, agg is van közöttünk, jóval idősebb a te atyádnál."
        },
        {
            "type": "line",
            "value": "Csekélységek-é előtted Istennek vigasztalásai, és a beszéd, amely szeliden bánt veled?"
        },
        {
            "type": "line",
            "value": "Merre ragadt téged a szíved, és merre pillantottak a te szemeid?"
        },
        {
            "type": "line",
            "value": "Hogy Isten ellen fordítod a te haragodat, és ilyen szavakat eresztesz ki a szádon?"
        },
        {
            "type": "line",
            "value": "Micsoda a halandó, hogy tiszta lehetne, és hogy igaz volna, aki asszonytól születik?"
        },
        {
            "type": "line",
            "value": "Ímé, még az ő szenteiben sem bízok, az egek sem tiszták az ő szemében:"
        },
        {
            "type": "line",
            "value": "Mennyivel kevésbbé az útálatos és a megromlott ember, aki úgy nyeli a hamisságot, mint a vizet?!"
        },
        {
            "type": "line",
            "value": "Elmondom néked, hallgass rám, és amint láttam, úgy beszélem el;"
        },
        {
            "type": "line",
            "value": "Amit a bölcsek is hirdettek, és nem titkoltak el, mint atyáiktól valót;"
        },
        {
            "type": "line",
            "value": "Akiknek egyedül adatott vala a föld, és közöttük idegen nem megy vala."
        },
        {
            "type": "line",
            "value": "Az istentelen kínozza önmagát egész életében, és az erőszakoskodó előtt is rejtve van az ő esztendeinek száma."
        },
        {
            "type": "line",
            "value": "A félelem hangja cseng az ő füleiben; a békesség idején tör rá a pusztító!"
        },
        {
            "type": "line",
            "value": "Nem hiszi, hogy kijut a sötétségből, mert kard hegyére van ő kiszemelve."
        },
        {
            "type": "line",
            "value": "Kenyér után futkos, hogy hol volna? Tudja, hogy közel van hozzá a sötétség napja."
        },
        {
            "type": "line",
            "value": "Háborgatják őt a nyomorúság és rettegés; leverik őt, mint valami háborúra felkészült király."
        },
        {
            "type": "line",
            "value": "Mert az Isten ellen nyujtotta ki kezét, és erősködött a Mindenható ellen;"
        },
        {
            "type": "line",
            "value": "Kinyujtott nyakkal rohant ellene, domború pajzsainak fellege alatt."
        },
        {
            "type": "line",
            "value": "Mivel befedezte az arcát kövérséggel, és hájat borított tomporára;"
        },
        {
            "type": "line",
            "value": "És lakozott elrombolt városokban; lakatlan házakban, amelyek dűlőfélben vannak:"
        },
        {
            "type": "line",
            "value": "Meg nem gazdagodik, vagyona meg nem marad, jószága nem lepi el a földet."
        },
        {
            "type": "line",
            "value": "Nem menekül meg a setétségtől, sarjadékát láng perzseli el, és szájának lehelletétől pusztul el."
        },
        {
            "type": "line",
            "value": "Ne higyjen a hívságnak, aki megcsalatott, mert hívság lészen annak jutalma."
        },
        {
            "type": "line",
            "value": "Nem idejében telik el élete, és az ága ki nem virágzik."
        },
        {
            "type": "line",
            "value": "Lehullatja, mint a szőlővessző az ő egresét, elhányja, mint az olajfa az ő virágát."
        },
        {
            "type": "line",
            "value": "Mert a képmutató házanépe meddő, és tűz emészti meg az ajándékból való sátrakat."
        },
        {
            "type": "line",
            "value": "Nyomorúságot fogan, álnokságot szül, és az ő méhök csalárdságot érlel."
        }
    ]
}
