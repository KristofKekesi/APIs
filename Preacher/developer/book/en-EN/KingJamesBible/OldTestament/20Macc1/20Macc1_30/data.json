{
   "meta": {
   "type": "text",
   "name": "30. Fejezet"
   },
   "data": [
        {
            "type": "line",
            "value": "Most pedig nevetnek rajtam, akik fiatalabbak nálam, akiknek atyjokat az én juhaimnak komondorai közé sem számláltam volna."
        },
        {
            "type": "line",
            "value": "Mire való lett volna nékem még kezök ereje is? Rájok nézve a vénség elveszett!"
        },
        {
            "type": "line",
            "value": "Szükség és éhség miatt összeaszottak, akik a kopár földet futják, a sötét, sivatag pusztaságot."
        },
        {
            "type": "line",
            "value": "Akik keserű füvet tépnek a bokor mellett, és rekettyegyökér a kenyerök."
        },
        {
            "type": "line",
            "value": "Az emberek közül kiűzik őket, úgy hurítják őket, mint a tolvajt."
        },
        {
            "type": "line",
            "value": "Félelmetes völgyekben kell lakniok, a földnek és szikláknak hasadékaiban."
        },
        {
            "type": "line",
            "value": "A bokrok között ordítanak, a csalánok alatt gyülekeznek."
        },
        {
            "type": "line",
            "value": "Esztelen legények, sőt becstelen fiak, akiket kivertek az országból."
        },
        {
            "type": "line",
            "value": "És most ezeknek lettem gúnydalává, nékik levék beszédtárgyuk!"
        },
        {
            "type": "line",
            "value": "Útálnak engem, messze távoznak tőlem, és nem átalanak pökdösni előttem."
        },
        {
            "type": "line",
            "value": "Sőt leoldják kötelöket és bántalmaznak engem, és a zabolát előttem kivetik."
        },
        {
            "type": "line",
            "value": "Jobb felől ifjak támadnak ellenem, gáncsot vetnek lábaimnak, és ösvényt törnek felém, hogy megrontsanak."
        },
        {
            "type": "line",
            "value": "Az én útamat elrontják, romlásomat öregbítik, nincsen segítség ellenök."
        },
        {
            "type": "line",
            "value": "Mint valami széles résen, úgy rontanak elő, pusztulás között hömpölyögnek ide."
        },
        {
            "type": "line",
            "value": "Rettegések fordultak ellenem, mint vihar űzik el tisztességemet, boldogságom eltünt, mint a felhő."
        },
        {
            "type": "line",
            "value": "Mostan azért enmagamért ontja ki magát lelkem; nyomorúságnak napjai fognak meg engem."
        },
        {
            "type": "line",
            "value": "Az éjszaka meglyuggatja csontjaimat bennem, és nem nyugosznak az én inaim."
        },
        {
            "type": "line",
            "value": "A sok erőlködés miatt elváltozott az én ruházatom; úgy szorít engem, mint a köntösöm galléra."
        },
        {
            "type": "line",
            "value": "A sárba vetett engem, hasonlóvá lettem porhoz és hamuhoz."
        },
        {
            "type": "line",
            "value": "Kiáltok hozzád, de nem felelsz; megállok és csak nézel reám!"
        },
        {
            "type": "line",
            "value": "Kegyetlenné változtál irántam; kezed erejével harcolsz ellenem."
        },
        {
            "type": "line",
            "value": "Felemelsz, szélnek eresztesz engem, és széttépsz engem a viharban."
        },
        {
            "type": "line",
            "value": "Hiszen tudtam, hogy visszatérítesz engem a halálba, és a minden élő gyülekező házába;"
        },
        {
            "type": "line",
            "value": "De a roskadóban levő ne nyujtsa-é ki kezét? Avagy ha veszendőben van, ne kiáltson-é segítségért?"
        },
        {
            "type": "line",
            "value": "Avagy nem sírtam-é azon, akinek kemény napja volt; a szűkölködő miatt nem volt-é lelkem szomorú?"
        },
        {
            "type": "line",
            "value": "Bizony jót reméltem és rossz következék, világosságot vártam és homály jöve."
        },
        {
            "type": "line",
            "value": "Az én bensőm forr és nem nyugoszik; megrohantak engem a nyomorúságnak napjai."
        },
        {
            "type": "line",
            "value": "Feketülten járok, de nem a nap hősége miatt; felkelek a gyülekezetben és kiáltozom."
        },
        {
            "type": "line",
            "value": "Atyjok fiává lettem a sakáloknak, és társokká a struc madaraknak."
        },
        {
            "type": "line",
            "value": "Bőröm feketülten hámlik le rólam, és csontom elég a hőség miatt."
        },
        {
            "type": "line",
            "value": "Hegedűm sírássá változék, sípom pedig jajgatók szavává."
        }
    ]
}
