{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "Az asszonytól született ember rövid életű és háborúságokkal bővelkedő."
        },
        {
            "type": "line",
            "value": "Mint a virág, kinyílik és elhervad, és eltünik, mint az árnyék és nem állandó."
        },
        {
            "type": "line",
            "value": "Még az ilyen ellen is felnyitod-é szemeidet, tennen magaddal törvénybe állítasz-é engem?"
        },
        {
            "type": "line",
            "value": "Ki adhat tisztát a tisztátalanból? Senki."
        },
        {
            "type": "line",
            "value": "Nincsenek-é meghatározva napjai? Az ő hónapjainak számát te tudod; határt vetettél néki, amelyet nem hághat át."
        },
        {
            "type": "line",
            "value": "Fordulj el azért tőle, hogy nyugodalma legyen, hogy legyen napjában annyi öröme, mint egy béresnek."
        },
        {
            "type": "line",
            "value": "Mert a fának van reménysége; ha levágják, ismét kihajt, és az ő hajtásai el nem fogynak."
        },
        {
            "type": "line",
            "value": "Még ha megaggodik is a földben a gyökere, és ha elhal is a porban törzsöke:"
        },
        {
            "type": "line",
            "value": "A víznek illatától kifakad, ágakat hajt, mint a csemete."
        },
        {
            "type": "line",
            "value": "De ha a férfi meghal és elterül; ha az ember kimúlik, hol van ő?"
        },
        {
            "type": "line",
            "value": "Mint a víz kiapad a tóból, a patak elapad, kiszárad:"
        },
        {
            "type": "line",
            "value": "Úgy fekszik le az ember és nem kél fel; az egek elmúlásáig sem ébrednek, nem költetnek föl az ő álmukból."
        },
        {
            "type": "line",
            "value": "Vajha engem a holtak országában tartanál; rejtegetnél engemet addig, amíg elmúlik a te haragod; határt vetnél nékem, azután megemlékeznél rólam!"
        },
        {
            "type": "line",
            "value": "Ha meghal az ember, vajjon feltámad-é? Akkor az én hadakozásom minden idejében reménylenék, míglen elkövetkeznék az én elváltozásom."
        },
        {
            "type": "line",
            "value": "Szólítanál és én felelnék néked, kivánkoznál a te kezednek alkotása után."
        },
        {
            "type": "line",
            "value": "De most számlálgatod az én lépéseimet, és nem nézed el az én vétkeimet!"
        },
        {
            "type": "line",
            "value": "Gonoszságom egy csomóba van lepecsételve, és hozzáadod bűneimhez."
        },
        {
            "type": "line",
            "value": "Még a hegy is szétomlik, ha eldől; a szikla is elmozdul helyéről;"
        },
        {
            "type": "line",
            "value": "A köveket lekoptatja a víz, a földet elsodorja annak árja: az ember reménységét is úgy teszed semmivé."
        },
        {
            "type": "line",
            "value": "Hatalmaskodol rajta szüntelen és ő elmegy; megváltoztatván az arcát, úgy bocsátod el őt."
        },
        {
            "type": "line",
            "value": "Ha tisztesség éri is fiait, nem tudja; ha megszégyenülnek, nem törődik velök."
        },
        {
            "type": "line",
            "value": "Csak őmagáért fáj még a teste, és a lelke is őmagáért kesereg."
        }
    ]
}
