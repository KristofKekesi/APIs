{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Monda az Úr Noénak: Menj be te, és egész házadnépe a bárkába: mert téged láttalak igaznak előttem ebben a nemzedékben."
        },
        {
            "type": "line",
            "value": "Minden tiszta baromból hetet-hetet vígy be, hímet és nőstényét; azokból a barmokból pedig, amelyek nem tiszták, kettőt-kettőt, hímet és nőstényét."
        },
        {
            "type": "line",
            "value": "Az égi madarakból is hetet-hetet, hímet és nőstényét, hogy magvok maradjon az egész föld színén."
        },
        {
            "type": "line",
            "value": "Mert hét nap múlva esőt bocsátok a földre negyven nap és negyven éjjel; és eltörlök a föld színéről minden állatot, melyet teremtettem."
        },
        {
            "type": "line",
            "value": "Cselekedék azért Noé mind aszerint, amint az Úr néki megparancsolta vala."
        },
        {
            "type": "line",
            "value": "Noé pedig hatszáz esztendős vala, mikor az özönvíz volt a földön."
        },
        {
            "type": "line",
            "value": "Beméne azért Noé és az ő fiai, az ő felesége, és fiainak feleségei ő vele a bárkába, az özönvíz elől."
        },
        {
            "type": "line",
            "value": "A tiszta barmok közül, és a tisztátalan barmok közül, a madarak közül, és minden földön csúszó-mászó állat közül,"
        },
        {
            "type": "line",
            "value": "Kettő-kettő méne be Noéhoz a bárkába, hím és nőstény: amint Isten megparancsolta vala Noénak."
        },
        {
            "type": "line",
            "value": "Lőn pedig hetednapra, hogy megjöve az özönvíz a földre."
        },
        {
            "type": "line",
            "value": "Noé életének hatszázadik esztendejében, a második hónapban, e hónap tizenhetedik napján, felfakadának ezen a napon a nagy mélység minden forrásai, és az ég csatornái megnyilatkozának."
        },
        {
            "type": "line",
            "value": "És esék az eső a földre negyven nap és negyven éjjel."
        },
        {
            "type": "line",
            "value": "Ugyanezen a napon ment vala be Noé és Sém és Khám és Jáfet, Noénak fiai, és Noé felesége és az ő fiainak három felesége velök együtt a bárkába."
        },
        {
            "type": "line",
            "value": "Ők, és minden vad az ő neme szerint és minden barom az ő neme szerint és minden csúszó-mászó állat, mely csúsz-mász a földön, az ő neme szerint és minden repdeső állat az ő neme szerint, minden madár, minden szárnyas állat."
        },
        {
            "type": "line",
            "value": "Kettő-kettő méne be Noéhoz a bárkába minden testből, melyben élő lélek vala."
        },
        {
            "type": "line",
            "value": "Amelyek pedig bemenének, hím és nőstény méne be minden testből, amint parancsolta vala Isten őnéki: és az Úr bezára utána az ajtót."
        },
        {
            "type": "line",
            "value": "Mikor az özönvíz negyven napig volt a földön, annyira nevekedének a vizek, hogy felveheték a bárkát, és az felemelkedék a földről."
        },
        {
            "type": "line",
            "value": "A vizek pedig áradának és egyre nevekedének a földön, és a bárka jár vala a víz színén."
        },
        {
            "type": "line",
            "value": "Azután a vizek felette igen nagy erőt vevének a földön, és a legmagasabb hegyek is mind elboríttatának, melyek az egész ég alatt valának."
        },
        {
            "type": "line",
            "value": "Tizenöt singgel nevekedének a vizek feljebb, minekutánna a hegyek elboríttattak vala."
        },
        {
            "type": "line",
            "value": "És oda vesze minden földön járó test, madár, barom, vad, és a földön nyüzsgő minden csúszó-mászó állat; és minden ember."
        },
        {
            "type": "line",
            "value": "Mindaz, aminek orrában élő lélek lehellete vala, a szárazon valók közül mind meghala."
        },
        {
            "type": "line",
            "value": "És eltörle az Isten minden állatot, amely a föld színén vala, az embertől a baromig, a csúszó-mászó állatig, és az égi madárig; mindenek eltöröltetének a földről; és csak Noé marada meg, és azok akik vele valának a bárkában."
        },
        {
            "type": "line",
            "value": "És erőt vevének a vizek a földön, száz ötven napig."
        }
    ]
}
