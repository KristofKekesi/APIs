{
   "meta": {
   "type": "text",
   "name": "46. Fejezet"
   },
   "data": [
        {
            "type": "line",
            "value": "Elindula azért Izráel minden hozzá tartozóival és méne Beérsebába; és áldozék áldozatokat az ő atyja Izsák Istenének."
        },
        {
            "type": "line",
            "value": "És szóla Isten Izráelnek éjjeli látomásban, és monda: Jákób, Jákób. Ő pedig monda: Ímhol vagyok."
        },
        {
            "type": "line",
            "value": "És monda: Én vagyok az Isten, a te atyádnak Istene: Ne félj lemenni Égyiptomba: mert nagy néppé teszlek ott téged."
        },
        {
            "type": "line",
            "value": "Én lemegyek veled Égyiptomba, és én bizonynyal fel is hozlak; és József fogja bé a te szemeidet."
        },
        {
            "type": "line",
            "value": "Felkerekedék azért Jákób Beérsebából, és elvivék Izráel fiai Jákóbot az ő atyjokat, és gyermekeiket és feleségeiket a szekereken, melyeket a Faraó küldött vala érette."
        },
        {
            "type": "line",
            "value": "És elvivék nyájaikat és szerzeményeiket, melyeket Kanaán földén szereztek vala, és jutának Égyiptomba Jákób és minden vele levő magva."
        },
        {
            "type": "line",
            "value": "Az ő fiait és fiainak fiait, az ő leányait, és fiainak leányait és minden vele levő magvát elvivé magával Égyiptomba."
        },
        {
            "type": "line",
            "value": "Ezek pedig az Izráel fiainak nevei, kik bementek Égyiptomba: Jákób és az ő fiai: Jákóbnak elsőszülötte Rúben."
        },
        {
            "type": "line",
            "value": "Rúben fiai pedig: Khánokh, Pallu, Khecrón, Khármi."
        },
        {
            "type": "line",
            "value": "Simeon fiai pedig: Jemúel, Jámin, Ohad, Jákhin, Cóhár és Saul a kanaáni asszonynak fia."
        },
        {
            "type": "line",
            "value": "Lévi fiai pedig: Gerson, Kehát, Mérári."
        },
        {
            "type": "line",
            "value": "Júda fiai pedig: Hér, Ónán, Séla, Perec, Zerákh; de megholt vala Hér és Ónán a Kanaán földén. Perecnek fiai pedig: Khecrón és Khámul."
        },
        {
            "type": "line",
            "value": "Izsakhár fiai pedig: Thóla, Puvah, Jób és Simrón."
        },
        {
            "type": "line",
            "value": "Zebulon fiai pedig: Szered, Élon, Jákhleél."
        },
        {
            "type": "line",
            "value": "Ezek Lea fiai, akiket szűlt vala Jákóbnak Mésopotámiában, Dínával az ő leányával együtt. Fiainak és leányainak összes száma: harminchárom lélek."
        },
        {
            "type": "line",
            "value": "Gád fiai pedig: Cifjon, Khaggi, Súni, Ecbón, Héri, Aródi és Areéli."
        },
        {
            "type": "line",
            "value": "Áser fiai pedig: Jimnáh, Jisváh, Jisvi, Beriha és Szerakh az ő húgok; Berihának fiai pedig: Khéber és Málkhiel."
        },
        {
            "type": "line",
            "value": "Ezek Zilpa fiai, kit Lábán adott vala Leának az ő leányának; és ő szűlé ezt a tizenhat lelket Jákóbnak."
        },
        {
            "type": "line",
            "value": "Rákhelnek, Jákób feleségének fiai: József és Benjámin."
        },
        {
            "type": "line",
            "value": "És születének Józsefnek Égyiptom földén Manasse és Efráim, akiket Asznáth, Potiferának, On papjának leánya szűlt néki."
        },
        {
            "type": "line",
            "value": "Benjámin fiai pedig: Bela, Bekher, Asbél, Géra, Nahamán, Ekhi, Rós, Muppim, Khuppim és Ard."
        },
        {
            "type": "line",
            "value": "Ezek Rákhel fiai, kik születtek Jákóbnak, mindössze tizennégy lélek."
        },
        {
            "type": "line",
            "value": "Dán fia pedig: Khusim."
        },
        {
            "type": "line",
            "value": "Nafthali fiai pedig: Jakhceél, Gúni, Jécer és Sillém."
        },
        {
            "type": "line",
            "value": "Ezek Bilha fiai, kit adott vala Lábán Rákhelnek az ő leányának; és ezeket szűlte Jákóbnak, mindössze hét lelket."
        },
        {
            "type": "line",
            "value": "Valamennyi Jákóbbal Égyiptomba jött lélek, kik az ő ágyékából származtak, a Jákób fiainak feleségeit nem számítva, mindössze hatvanhat lélek."
        },
        {
            "type": "line",
            "value": "József fiai pedig, kik Égyiptomban születtek, két lélek. Jákób egész házanépe, mely Égyiptomba ment vala, hetven lélek."
        },
        {
            "type": "line",
            "value": "Júdát pedig elküldé maga előtt Józsefhez, hogy útmutatója legyen Gósen felé. És eljutának Gósen földére."
        },
        {
            "type": "line",
            "value": "És befogata József az ő szekerébe, és eleibe méne Izráelnek az ő atyjának Gósenbe; s amint maga előtt látá, nyakába borula, és síra az ő nyakán sok ideig."
        },
        {
            "type": "line",
            "value": "És monda Izráel Józsefnek: Immár örömest meghalok, minekutána láttam a te orcádat, hogy még élsz."
        },
        {
            "type": "line",
            "value": "József pedig monda az ő testvéreinek, és az ő atyja házanépének: Felmegyek és tudtára adom a Faraónak, és ezt mondom néki: Az én testvéreim és atyám háznépe, kik Kanaán földén valának, eljöttek én hozzám."
        },
        {
            "type": "line",
            "value": "Azok az emberek pedig juhpásztorok, mert baromtartó nép valának, és juhaikat, barmaikat, és mindenöket valamijök van, elhozták."
        },
        {
            "type": "line",
            "value": "S ha majd a Faraó hivat titeket és azt kérdi: Mi a ti életmódotok?"
        },
        {
            "type": "line",
            "value": "Azt mondjátok: Baromtartó emberek voltak a te szolgáid gyermekségünktől fogva mind ez ideig, mi is, mint a mi atyáink, hogy lakhassatok Gósen földén; mert minden juhpásztor utálatos az Égyiptombeliek előtt."
        }
    ]
}
