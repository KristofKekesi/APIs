{
   "meta": {
   "type": "text",
   "name": "8. Fejezet"
   },
   "data": [
        {
            "type": "line",
            "value": "Megemlékezék pedig az Isten Noéról, és minden vadról, minden baromról, mely ő vele a bárkában vala: és szelet bocsáta az Isten a földre, és a vizek megapadának."
        },
        {
            "type": "line",
            "value": "És bezárulának a mélység forrásai s az ég csatornái; és megszűnt az eső az égből."
        },
        {
            "type": "line",
            "value": "És elmenének a vizek a földről folyton fogyván, és száz ötven nap mulva megfogyatkozának a vizek."
        },
        {
            "type": "line",
            "value": "A bárka pedig a hetedik hónapban, a hónak tizenhetedik napján, megfeneklett az Ararát hegyén."
        },
        {
            "type": "line",
            "value": "A vizek pedig folyton fogyának a tizedik hónapig; a tizedikben, a hó első napján meglátszának a hegyek csúcsai."
        },
        {
            "type": "line",
            "value": "És lőn negyven nap múlva, kinyitá Noé a bárka ablakát, melyet csinált vala."
        },
        {
            "type": "line",
            "value": "És kibocsátá a hollót, és az elrepült, meg visszaszállt, míg a vizek a földről felszáradának."
        },
        {
            "type": "line",
            "value": "Kibocsátá a galambot is, hogy meglássa, vajjon elfogytak-é a vizek a föld színéről."
        },
        {
            "type": "line",
            "value": "De a galamb nem talála lábainak nyugvóhelyet és visszatére ő hozzá a bárkába, mert víz vala az egész föld színén; ő pedig kezét kinyujtá, megfogá, és bévevé azt magához a bárkába."
        },
        {
            "type": "line",
            "value": "És várakozék még másik hét napig, és ismét kibocsátá a galambot a bárkából."
        },
        {
            "type": "line",
            "value": "És megjöve ő hozzá a galamb estennen, és ímé leszakasztott olajfalevél vala annak szájában. És megtudá Noé, hogy elapadt a víz a földről."
        },
        {
            "type": "line",
            "value": "És ismét várakozék még másik hét napig, és kibocsátá a galambot, és az nem tére többé ő hozzá vissza."
        },
        {
            "type": "line",
            "value": "És lőn a hatszáz egyedik esztendőben, az első hónak első napján, felszáradának a vizek a földről, és elfordítá Noé a bárka fedelét, és látá, hogy ímé megszikkadt a földnek színe."
        },
        {
            "type": "line",
            "value": "A második hónapban pedig, a hónak huszonhetedik napján megszárada a föld."
        },
        {
            "type": "line",
            "value": "És szóla az Isten Noénak, mondván:"
        },
        {
            "type": "line",
            "value": "Menj ki a bárkából te és a te feleséged, a te fiaid, és a te fiaid feleségei te veled."
        },
        {
            "type": "line",
            "value": "Minden vadat, mely veled van, minden testből, madarat, barmot, és minden földön csúszó-mászó állatot vígy ki magaddal, hogy nyüzsögjenek a földön, szaporodjanak és sokasodjanak a földön."
        },
        {
            "type": "line",
            "value": "Kiméne azért Noé és az ő fiai, az ő felesége, és az ő fiainak feleségei ő vele."
        },
        {
            "type": "line",
            "value": "Minden állat, minden csúszó-mászó, minden madár, minden ami mozog a földön, kijöve a bárkából az ő neme szerint."
        },
        {
            "type": "line",
            "value": "És oltárt építe Noé az Úrnak, és vőn minden tiszta állatból és minden tiszta madárból, és áldozék égőáldozattal az oltáron."
        },
        {
            "type": "line",
            "value": "És megérezé az Úr a kedves illatot, és monda az Úr az ő szívében: Nem átkozom meg többé a földet az emberért, mert az ember szívének gondolatja gonosz az ő ifjúságától fogva; és többé nem vesztem el mind az élő állatot, mint cselekedtem."
        },
        {
            "type": "line",
            "value": "Ennekutánna míg a föld lészen, vetés és aratás, hideg és meleg, nyár és tél, nap és éjszaka meg nem szünnek."
        }
    ]
}
