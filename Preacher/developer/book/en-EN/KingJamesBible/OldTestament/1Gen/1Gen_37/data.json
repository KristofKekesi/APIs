{
   "meta": {
   "type": "text",
   "name": "37. Fejezet"
   },
   "data": [
        {
            "type": "line",
            "value": "Jákób pedig lakozék az ő atyja bujdosásának földén, Kanaán földén."
        },
        {
            "type": "line",
            "value": "Ezek a Jákób nemzetségének dolgai: József tizenhét esztendős korában az ő bátyjaival együtt juhokat őriz vala, bojtár vala Bilhának és Zilpának az ő atyja feleségeinek fiai mellett, és József rossz híreket hord vala felőlük az ő atyjuknak."
        },
        {
            "type": "line",
            "value": "Izráel pedig minden fiánál inkább szereti vala Józsefet, mivelhogy vén korában nemzette vala őt; és cifra ruhát csináltat vala néki."
        },
        {
            "type": "line",
            "value": "Mikor pedig láták az ő bátyjai, hogy atyjuk minden testvére közt őt szereti legjobban, meggyűlölik vala, és jó szót sem bírnak vala hozzá szólani."
        },
        {
            "type": "line",
            "value": "És álmot álmodék József és elbeszélé az ő bátyjainak; és azok annál inkább gyűlölik vala őt."
        },
        {
            "type": "line",
            "value": "Mert monda nékik: Hallgassátok meg, kérlek, ezt az álmot, melyet álmodtam."
        },
        {
            "type": "line",
            "value": "Ímé kévéket kötünk vala a mezőben, és ímé az én kévém felkele és felálla; a ti kévéitek pedig körűlállanak, és az én kévém előtt meghajolnak vala."
        },
        {
            "type": "line",
            "value": "És mondának néki az ő bátyjai: Avagy király akarsz-é lenni felettünk? Vagy uralkodni akarsz-é rajtunk? S annál is inkább gyűlölik vala őt álmáért és beszédéért."
        },
        {
            "type": "line",
            "value": "Más álmot is álmodék, és elbeszélé azt az ő bátyjainak, mondván: ímé megint álmot álmodtam; ímé a nap és a hold, és tizenegy csillag meghajol vala én előttem."
        },
        {
            "type": "line",
            "value": "S elbeszélé atyjának és bátyjainak, és az ő atyja megdorgálá őt, mondván néki: Micsoda álom az amelyet álmodtál? Avagy elmegyünk-é, én és a te anyád és atyádfiai, hogy meghajtsuk magunkat te előtted a földig?"
        },
        {
            "type": "line",
            "value": "Irígykednek vala azért reá az ő bátyjai; az ő atyja pedig elméjében tartja vala e dolgot."
        },
        {
            "type": "line",
            "value": "Mikor pedig az ő bátyjai elmenének Sikhembe, hogy az ő atyjok juhait őrizzék;"
        },
        {
            "type": "line",
            "value": "Monda Izráel Józsefnek: A te bátyáid avagy nem Sikhemben legeltetnek-é? Jöszte, és én hozzájok küldelek téged. Ő pedig monda: Ímhol vagyok."
        },
        {
            "type": "line",
            "value": "És monda néki: Menj el, nézd meg, hogy s mint vagynak a te bátyáid és a juhok, s hozz hírt nékem. Elküldé tehát őt Hebron völgyéből, és méne Sikhembe."
        },
        {
            "type": "line",
            "value": "Előtalálá pedig őt egy ember, mikor a mezőben bolyong vala, és megkérdé őt az az ember, mondván: Mit keressz?"
        },
        {
            "type": "line",
            "value": "És monda: Az én bátyáimat keresem, kérlek, mondd meg nékem, hol legeltetnek?"
        },
        {
            "type": "line",
            "value": "És monda az ember: Elmentek innen, mert hallám, hogy mondák: Menjünk Dóthánba. Elméne azért József az ő bátyjai után, és megtalálá őket Dóthánban."
        },
        {
            "type": "line",
            "value": "Mikor távolról megláták, minekelőtte közel ért volna hozzájok, összebeszélének, hogy megölik."
        },
        {
            "type": "line",
            "value": "És szólának egymás között: Ímhol jő az álomlátó!"
        },
        {
            "type": "line",
            "value": "Most hát jertek öljük meg őt, és vessük őt valamelyik kútba; és azt mondjuk, hogy fenevad ette meg, és meglátjuk, mi lesz az ő álmaiból."
        },
        {
            "type": "line",
            "value": "Meghallá pedig Rúben és megmenté őt kezökből, és mondá: Ne üssük őt agyon."
        },
        {
            "type": "line",
            "value": "És mondá nékik Rúben: Ne ontsatok vért, vessétek őt ebbe a kútba, amely itt a pusztában van, de kezet ne vessetek reá. Azért, hogy megszabadítsa őt kezökből, hogy visszavigye atyjához."
        },
        {
            "type": "line",
            "value": "És lőn, amint oda ére József az ő bátyjaihoz, letépték Józsefről az ő felső ruháját, a cifra ruhát, mely rajta vala."
        },
        {
            "type": "line",
            "value": "És megragadák őt és beleveték a kútba; a kút pedig üres vala, nem vala víz benne."
        },
        {
            "type": "line",
            "value": "Azután leűlének kenyerezni, és felemelék szemeiket, és láták, hogy ímé egy Ismáelita karaván jő vala Gileádból, és azoknak tevéi visznek vala fűszerszámot, balzsamot és mirhát, menvén, hogy alávigyék Égyiptomba."
        },
        {
            "type": "line",
            "value": "És monda Júda az ő atyjafiainak: Mi haszna, ha megöljük a mi atyánkfiát, és eltitkoljuk az ő vérét?"
        },
        {
            "type": "line",
            "value": "Jertek adjuk el őt az Ismáelitáknak, és ne tegyük reá kezünket, mert atyánkfia, vérünkből való ő. És hallgatának rá az ő atyjafiai."
        },
        {
            "type": "line",
            "value": "És menének arra Midiánita kereskedő férfiak, és kivonák és felhozák Józsefet a kútból, és eladák Józsefet az Ismáelitáknak húsz ezüstpénzen: azok pedig elvivék Józsefet Égyiptomba."
        },
        {
            "type": "line",
            "value": "És visszatére Rúben a kúthoz, és ímé József nem vala a kútban, és megszaggatá ruháit."
        },
        {
            "type": "line",
            "value": "És megtére az ő atyjafiaihoz, és monda: Nincsen a gyermek, és én, merre menjek én?"
        },
        {
            "type": "line",
            "value": "Akkor vevék a József felső ruháját, és leölének egy kecskebakot, és belemárták a felső ruhát a vérbe."
        },
        {
            "type": "line",
            "value": "És elküldék a cifra ruhát, és elvivék atyjokhoz és mondának: Ezt találtuk, ismerd meg, fiad ruhája-é vagy nem?"
        },
        {
            "type": "line",
            "value": "És megismeré azt, és monda: Fiam felső ruhája ez, fenevad ette meg őt, bizony széllyelszaggatta Józsefet."
        },
        {
            "type": "line",
            "value": "És megszaggatá Jákób ruháit, és zsákba öltözék és gyászolá az ő fiát sokáig."
        },
        {
            "type": "line",
            "value": "Felkelének pedig minden ő fiai, és minden ő leányai, hogy vígasztalják őt, de nem akara vígasztalódni, hanem monda: Sírva megyek fiamhoz a sírba; és siratá őt az atyja."
        },
        {
            "type": "line",
            "value": "A Midiániták pedig eladák őt Égyiptomba Pótifárnak, a Faraó főemberének, a testőrök főhadnagyának."
        }
    ]
}
