{
   "meta": {
   "type": "text",
   "name": ". Fejezet"
   },
   "data": [
        {
            "type": "line",
            "value": "Ekkor Dárius király megparancsolá, hogy nézzenek utána a könyvek tárházában, hol a kincseket tartják vala Babiloniában."
        },
        {
            "type": "line",
            "value": "És találtaték Akhméta várában, amely Média tartományában van, egy tekercs, melyre emlékezetül ez vala írva:"
        },
        {
            "type": "line",
            "value": ""Círus király első esztendejében, Círus király parancsolatot adott Isten házára nézve, mely Jeruzsálemben van, hogy e ház építtessék meg, oly helyül, hol áldozatokat áldoznak; s alapzati felemeltetvén, magassága hatvan sing, szélessége is hatvan sing legyen."
        },
        {
            "type": "line",
            "value": "A nagy kövek rétege három s a fa rétege legyen egy, a költség pedig a király házából adassék."
        },
        {
            "type": "line",
            "value": "Sőt az Isten házának arany és ezüst edényeit is, amelyeket Nabukodonozor hozott vala el a jeruzsálemi templomból s vitt vala Babilóniába, adják vissza, hogy jussanak el azok a jeruzsálemi templomba, helyökre, s te helyezd el azokat az Isten házába.""
        },
        {
            "type": "line",
            "value": "Mostan azért Tattenai folyóvizen túli helytartó, Sethar-bóznai és társaik, és az Afarsakeusok, akik a folyóvizen túl laknak, távol legyetek onnan!"
        },
        {
            "type": "line",
            "value": "Hagyjátok, hadd épüljön meg Istennek ama háza! A zsidók helytartója és a zsidók vénei építsék meg Isten ama templomát a maga helyén!"
        },
        {
            "type": "line",
            "value": "És megparancsolom azt is, hogy mit cselekedjetek a zsidók ama véneivel, hogy megépítsék Isten ama házát; tudniillik a király folyóvizen túl való adójának kincseiből pontosan költség adassék ama férfiaknak, és pedig félbeszakítás nélkül,"
        },
        {
            "type": "line",
            "value": "És amik szükségesek, tulkok, kosok, bárányok, égőáldozatra a menny Istenének, búza, só, bor, és olaj, a jeruzsálemi papok szava szerint adassanak nékik naponként és pedig mulasztás nélkül,"
        },
        {
            "type": "line",
            "value": "Hogy vihessenek jó illatú áldozatot a menny Istenének, és könyörögjenek a királynak és fiainak életéért."
        },
        {
            "type": "line",
            "value": "És megparancsolom azt is, hogy valaki e rendelést megszegi, annak házából szakíttassék ki egy gerenda s felállíttatván szegeztessék reá, háza pedig szemétdombbá tétessék e miatt."
        },
        {
            "type": "line",
            "value": "Az Isten pedig, aki nevének ott szerze lakást, megrontson minden királyt és népet, aki felemelendi kezét, hogy megszegje e rendelést, hogy elpusztítsa Istennek ama házát, mely Jeruzsálemben van. Én, Dárius parancsoltam, pontosan megtörténjék."
        },
        {
            "type": "line",
            "value": "Akkor Tattenai folyóvizen túli helytartó, Sethar-bóznai és társaik, miután Dárius ily rendelést küldött, ahhoz képest cselekedének pontosan."
        },
        {
            "type": "line",
            "value": "És a zsidók vénei építének és jó szerencsések valának Aggeus próféta és Zakariás, Iddó fia prófétálása folytán, és megépítették és elvégezték Izráel Istenének akaratjából, és Círus, Dárius és Artaxerxes, persiai királyok parancsolatjából."
        },
        {
            "type": "line",
            "value": "Bevégezteték pedig e ház az Adár hó harmadik napjáig, mely Dárius király országlásának hatodik esztendejében vala."
        },
        {
            "type": "line",
            "value": "És megtarták Izráel fiai, a papok, a Léviták és a fogságból visszajött többiek Isten házának felszentelését örömmel."
        },
        {
            "type": "line",
            "value": "Vivének pedig Isten házának felszentelésénél áldozatul száz bikát, kétszáz kost, négyszáz bárányt és tizenkét kecskebakot bűnért való áldozatra egész Izráelért, Izráel nemzetségeinek száma szerint."
        },
        {
            "type": "line",
            "value": "És rendelék a papokat az ő osztályaik és a Lévitákat az ő rendjeik szerint Istennek szolgálatára Jeruzsálemben, Mózes könyvének rendelése szerint,"
        },
        {
            "type": "line",
            "value": "És megtarták a rabságból visszajöttek a páskhát az első hó tizennegyedik napján;"
        },
        {
            "type": "line",
            "value": "Mert megtisztultak vala a papok és Léviták: egyetemben mindnyájan tiszták valának, és megölék a húsvéti bárányt mindazokért, akik a rabságból megjöttek, és atyjokfiaiért a papokért és önmagokért;"
        },
        {
            "type": "line",
            "value": "És megevék azt Izráel fiai, akik a rabságból visszajöttek vala, és mindazok, akik elkülönítették vala magokat a föld népeinek tisztátalanságától s hozzájok állottak vala, hogy keressék az Urat, Izráel Istenét."
        },
        {
            "type": "line",
            "value": "És azután megtarták a kovásztalan kenyerek ünnepét hét napon örömmel, mert megvidámította vala őket az Úr, hozzájok hajtván az Assiriabeli király szívét, hogy erősítse kezöket az Istennek, Izráel Istenének háza építésében."
        }
    ]
}
