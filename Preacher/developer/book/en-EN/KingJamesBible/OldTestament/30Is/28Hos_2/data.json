{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Pereljetek anyátokkal, pereljetek (mert nem feleségem ő, és én sem vagyok néki férje), hogy tüntesse el az ő bujaságát arcáról, és az ő paráznaságát emlői közül;"
        },
        {
            "type": "line",
            "value": "Különben meztelenre vetkőztetem őt és olyanná teszem, amilyen volt születése napján, és a pusztához teszem hasonlatossá, és olyanná változtatom őt, amilyen a kiaszott föld, és megölöm őt szomjúsággal."
        },
        {
            "type": "line",
            "value": "Sőt fiain sem könyörülök, mert paráznaságnak fiai ők is."
        },
        {
            "type": "line",
            "value": "Mert paráználkodott az ő anyjok; gyalázatba merült, aki őket szülte; mert ezt mondotta: Elmegyek szeretőim után, akik megadják kenyeremet, vizemet, gyapjúmat és lenemet, olajomat és italomat."
        },
        {
            "type": "line",
            "value": "Azért ímé tövissel rekesztem el útadat, és sövényt fonok eleibe, hogy ne találja meg ösvényeit."
        },
        {
            "type": "line",
            "value": "És szaladgál majd szeretői után, de nem éri el őket; és mikor keresi őket és nem találja meg azokat, azt mondja majd: Elmegyek hát és visszatérek előbbi férjemhez: mert jobb dolgom volt akkor, hogynem mint mostan:"
        },
        {
            "type": "line",
            "value": "Mert nem vette eszébe, hogy én adtam néki a búzát, a mustot és az olajat, és én sokasítottam meg ezüstjét és az aranyat, amit ők a Baálra költöttek."
        },
        {
            "type": "line",
            "value": "Azért visszaveszem búzámat a maga idejében és mustomat is az ő divatjában, és elragadom gyapjúmat és lenemet, amelyek meztelensége befedésére lettek volna."
        },
        {
            "type": "line",
            "value": "És most feltárom az ő gyalázatát szeretői előtt, és senki sem szabadítja őt ki az én kezemből."
        },
        {
            "type": "line",
            "value": "És megszüntetem minden örömét, ünnepét, újholdját, szombatját és minden ünnepe napját."
        },
        {
            "type": "line",
            "value": "És elpusztítom szőlejét és fügefáját, amelyekről ezt mondta: Ez az én bérem, amit az én szeretőim adtak nékem, és erdővé teszem azokat, és a mezei vad emészti meg őket."
        },
        {
            "type": "line",
            "value": "És megbüntetem őt a Baálok napjaiért, amelyeken füstölve áldozott azoknak, és felrakta gyűrűjét és nyakláncát, és elment szeretői után, rólam pedig elfeledkezett, ezt mondja az Úr."
        },
        {
            "type": "line",
            "value": "Azért ímé csalogatom őt, és elviszem őt a pusztába, és szívére beszélek."
        },
        {
            "type": "line",
            "value": "És onnan adom meg néki az ő szőlőjét és az Akor völgyét a reménység ajtaja gyanánt, és úgy énekel ott, mint ifjúságának idején és mint Égyiptomból lett feljövetelének napján."
        },
        {
            "type": "line",
            "value": "És azon a napon, ezt mondja az Úr, így fogsz engem hívni: Én férjem, és nem hívsz engem többé így: Baálom."
        },
        {
            "type": "line",
            "value": "És kiveszítem az ő szájából a Baálok neveit, hogy azoknak neve se említtessék többé."
        },
        {
            "type": "line",
            "value": "És azon a napon frigyet szerzek nékik a mezei vadakkal, az égi madarakkal és a föld férgével, és az ívet, kardot és háborút eltörlöm e földről, és bátorságos lakozást adok nékik."
        },
        {
            "type": "line",
            "value": "És eljegyezlek téged magamnak örökre, és pedig igazsággal és ítélettel, kegyelemmel és irgalommal jegyezlek el."
        },
        {
            "type": "line",
            "value": "Bizony, hittel jegyezlek el téged magamnak, és megismered az Urat."
        },
        {
            "type": "line",
            "value": "És azon a napon meghallgatom, azt mondja az Úr, meghallgatom az egeket, azok pedig meghallgatják a földet;"
        },
        {
            "type": "line",
            "value": "A föld pedig meghallgatja a búzát és a mustot és az olajat; azok pedig meghallgatják Jezréelt."
        },
        {
            "type": "line",
            "value": "És bevetem őt magamnak a földbe, és megkegyelmezek Ló-Rukhámának, és azt mondom Ló-Amminak: Én népem vagy te; ő pedig ezt mondja: Én Istenem!"
        }
    ]
}
