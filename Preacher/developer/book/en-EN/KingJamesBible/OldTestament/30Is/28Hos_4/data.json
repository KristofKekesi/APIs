{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Halljátok meg az Úrnak beszédét Izráel fiai, mert pere van az Úrnak a földnek lakóival, mert nincs igazság és nincsen szeretet és nincsen Istennek ismerete a földön."
        },
        {
            "type": "line",
            "value": "Hamisan esküsznek és hazudnak és gyilkolnak és lopnak és paráználkodnak, betörnek és egyik vér a másikat éri."
        },
        {
            "type": "line",
            "value": "Azért búsul a föld és elerőtlenül minden, ami azon lakik, a mező vada és az ég madara egyaránt, bizony a tenger halai is elveszíttetnek."
        },
        {
            "type": "line",
            "value": "Mindazáltal senki se perlekedjék, és senki se feddőzzék! hiszen a te néped olyan, mint azok, akik a pappal civódnak."
        },
        {
            "type": "line",
            "value": "De elesel nappal, és elesik veled a próféta is éjjel; anyádat is elveszítem."
        },
        {
            "type": "line",
            "value": "Elvész az én népem, mivelhogy tudomány nélkül való. Mivelhogy te megvetetted a tudományt, én is megvetlek téged, hogy papom ne légy. És mivelhogy elfeledkeztél Istened törvényéről, elfeledkezem én is a te fiaidról."
        },
        {
            "type": "line",
            "value": "Mennél számosabbak lettek, annál inkább vétkeztek ellenem; de gyalázatra fordítom dicsőségöket!"
        },
        {
            "type": "line",
            "value": "Népem vétkéből élősködnek ők és bűneik után áhítozik lelkök."
        },
        {
            "type": "line",
            "value": "De úgy jár a pap is, mint a nép; megbüntetem őket az ő útaikért, és megfizetek néki cselekedeteiért."
        },
        {
            "type": "line",
            "value": "Esznek majd, de meg nem elégesznek; fajtalankodnak, de nem szaporodnak, mert megszüntek az Úrra vigyázni."
        },
        {
            "type": "line",
            "value": "Paráznaság, bor és must elveszi az észt!"
        },
        {
            "type": "line",
            "value": "Népem az ő bálványát kérdezi, és az ő pálcája mond néki jövendőt; mert a fajtalanság lelke megtéveszt, és paráználkodnak az ő Istenök megett."
        },
        {
            "type": "line",
            "value": "A hegyek tetején áldoznak és a halmokon füstölnek: a cserfa, a nyárfa és a tölgyfa alatt, mert kedves annak az árnyéka. Ezért paráználkodnak a ti leányaitok, és házasságtörők a ti menyeitek."
        },
        {
            "type": "line",
            "value": "Nem büntetem meg leányaitokat, hogy paráználkodnak, menyeiteket sem, hogy házasságtörők, mert ők magok is félremennek a paráznákkal és áldoznak a kurvákkal. De az értelmetlen nép elbukik."
        },
        {
            "type": "line",
            "value": "Ha te paráználkodol is Izráel, csak a Júda ne vétkezzék! És ne járjatok Gilgálba, és ne menjetek fel Beth-Avenbe! és ne esküdjetek így: Él az Úr!"
        },
        {
            "type": "line",
            "value": "Mert szilajkodik Izráel mint a szilaj üsző; most tágas földön legelteti őket az Úr, mint a bárányt."
        },
        {
            "type": "line",
            "value": "Bálványokkal szövetkezett Efraim; hagyd hát magára!"
        },
        {
            "type": "line",
            "value": "Ivásuk elfajult, untalan paráználkodnak; igen szeretik pajzsaik a gyalázatot."
        },
        {
            "type": "line",
            "value": "Szárnyaihoz köti őt a szélvész, és megszégyenülnek áldozataik miatt."
        }
    ]
}
