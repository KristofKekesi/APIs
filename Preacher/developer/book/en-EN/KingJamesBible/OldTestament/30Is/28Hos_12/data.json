{
   "meta": {
   "type": "text",
   "name": "12. Fejezet"
   },
   "data": [
        {
            "type": "line",
            "value": "Széllel táplálkozik Efraim és fut a keleti szél után. Mindennap szaporítja a hazugságot és a sanyargatást, és frigyet szereznek az Assirussal és Égyiptomba visznek olajat."
        },
        {
            "type": "line",
            "value": "Pere van az Úrnak a Júdával is, és megbünteti Jákóbot az ő útai szerint. Cselekedetei szerint fizet meg néki."
        },
        {
            "type": "line",
            "value": "Anyja méhében sarkon fogta bátyját, és mikor erős volt, küzdött az Istennel."
        },
        {
            "type": "line",
            "value": "Küzdött az angyallal és legyőzte; sírt és könyörgött néki. Béthelben találta meg őt, és ott beszélt velünk."
        },
        {
            "type": "line",
            "value": "Bizony az Úr, a seregeknek Istene; az Úr az ő neve."
        },
        {
            "type": "line",
            "value": "Térj hát vissza a te Istenedhez; őrizd meg az irgalmasságot és az ítéletet, és bízzál szüntelen a te Istenedben."
        },
        {
            "type": "line",
            "value": "Kanaánita ő! Hamis mértékek vannak kezében; szeret mást megcsalni."
        },
        {
            "type": "line",
            "value": "És Efraim ugyan ezt mondja: Bizony meggazdagodtam; vagyont szerzettem magamnak. Semmi szerzeményemben nem találnak rajtam álnokságot, amely bűn volna!"
        },
        {
            "type": "line",
            "value": "De én vagyok az Úr, a te Istened Égyiptom földétől kezdve. Újra sátorok lakójává teszlek téged, mint az ünneplés napjain."
        },
        {
            "type": "line",
            "value": "Mert én szólottam a prófétákhoz; én sokasítottam meg a látásokat, és én szólottam hasonlatokban a próféták által."
        },
        {
            "type": "line",
            "value": "Ha Gileád a gonoszság városa, bizony semmivé lesznek! Gilgálban ökrökkel áldoznak; de oltáraik is olyanokká lesznek, mint a kőrakások a mező barázdáin."
        },
        {
            "type": "line",
            "value": "Jákób Aram földére bujdosott, és egy asszonyért szolgált az Izráel, és egy asszonyért pásztorkodott."
        },
        {
            "type": "line",
            "value": "És próféta által hozta fel az Úr Izráelt Égyiptomból, és próféta által tartatott meg."
        },
        {
            "type": "line",
            "value": "Gonoszul ingerelte Efraim az Istent; de rajta szárasztja a sok vért, és gyalázatosságát megfizeti néki az ő Ura."
        }
    ]
}
