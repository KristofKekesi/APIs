{
   "meta": {
   "type": "text",
   "name": "20. Fejezet"
   },
   "data": [
        {
            "type": "line",
            "value": "Szóla ismét az Úr Mózesnek, mondván:"
        },
        {
            "type": "line",
            "value": "Izráel fiainak pedig mondd meg: Valaki Izráel fiai közül és az Izráelben tartózkodó jövevények közül odaadja az ő magzatát a Moloknak, halállal lakoljon, a földnek népe kövezze agyon kővel."
        },
        {
            "type": "line",
            "value": "Én is kiontom haragomat az ilyen emberre, és kiirtom azt az ő népe közül, mivelhogy adott az ő magzatából a Moloknak, hogy megfertőztesse az én szentségemet, és megszentségtelenítse az én szent nevemet."
        },
        {
            "type": "line",
            "value": "Ha pedig a föld népe behúnyja szemeit az ilyen ember előtt, amikor az oda adja az ő magzatát a Moloknak, és azt meg nem öli:"
        },
        {
            "type": "line",
            "value": "Akkor én ontom ki haragomat arra az emberre és annak házanépére, és kiirtom azt és mindazokat, akik ő utána paráználkodnak, hogy a Molokkal paráználkodjanak, az ő népök közül."
        },
        {
            "type": "line",
            "value": "Amely ember pedig az ígézőkhöz és a jövendőmondókhoz fordul, hogy azok után paráználkodjék, arra is kiontom haragomat, és kiirtom azt az ő népe közül."
        },
        {
            "type": "line",
            "value": "Szenteljétek meg azért magatokat, és szentek legyetek, mert én, az Úr, vagyok a ti Istenetek."
        },
        {
            "type": "line",
            "value": "És tartsátok meg az én rendeléseimet, és cselekedjétek azokat. Én vagyok az Úr, a ti megszentelőtök."
        },
        {
            "type": "line",
            "value": "Mert valaki szidalmazza az ő atyját vagy anyját, halállal lakoljon; atyját és anyját szidalmazta; vére rajta."
        },
        {
            "type": "line",
            "value": "Ha valaki más ember feleségével paráználkodik, mivelhogy az ő felebarátjának feleségével paráználkodik: halállal lakoljon a parázna férfi és a parázna nő."
        },
        {
            "type": "line",
            "value": "Ha valaki az ő atyjának feleségével hál, az ő atyjának szemérmét fedi fel: halállal lakoljanak mindketten; vérök rajtok."
        },
        {
            "type": "line",
            "value": "Ha valaki az ő menyével hál, halállal lakoljanak mindketten, fertelmességet követtek el; vérök rajtok."
        },
        {
            "type": "line",
            "value": "És ha valaki férfival hál, úgy amint asszonynyal hálnak: útálatosságot követtek el mindketten, halállal lakoljanak; vérök rajtok."
        },
        {
            "type": "line",
            "value": "És ha valaki feleségül vesz valamely asszonyt annak anyjával egybe: fajtalankodás ez; tűzzel égessék meg azt és azokat, hogy ne legyen köztetek fajtalankodás."
        },
        {
            "type": "line",
            "value": "Ha pedig valaki barommal közösül, halállal lakoljon, és a barmot is öljétek meg."
        },
        {
            "type": "line",
            "value": "Ha valamely asszony akármely baromhoz járul, hogy az meghágja őt: öld meg mind az asszonyt, mind a barmot, halállal lakoljanak; vérök rajtok."
        },
        {
            "type": "line",
            "value": "És ha valaki feleségül veszi az ő leánytestvérét, atyjának leányát, vagy anyjának leányát, és meglátja annak szemérmét, és az is meglátja az ő szemérmét: gyalázatosság ez; azért irtassanak ki népök fiainak láttára, az ő leánytestvérének szemérmét fedte fel: viselje gonoszságának terhét."
        },
        {
            "type": "line",
            "value": "És ha valaki havi bajos asszonynyal hál, és felfedi annak szemérmét, és forrását feltakarja, és az asszony is felfedi az ő vérének forrását: mindketten irtassanak ki az ő népökből."
        },
        {
            "type": "line",
            "value": "A te anyád leánytestvérének, vagy az atyád leánytestvérének szemérmét se fedd fel; mivelhogy az ő vérrokonát takarja ki: viseljék gonoszságuk terhét."
        },
        {
            "type": "line",
            "value": "És ha valaki az ő nagynénjével hál, az ő nagybátyjának szemérmét fedte fel: viseljék gonoszságuk terhét, magtalanul haljanak meg."
        },
        {
            "type": "line",
            "value": "Ha pedig elveszi valaki az ő fiútestvérének feleségét: vérfertőzés az; az ő fiútestvérének szemérmét fedte fel; magtalanok legyenek."
        },
        {
            "type": "line",
            "value": "Tartsátok meg minden rendelésemet és minden végzésemet, és azokat cselekedjétek, hogy ki ne okádjon titeket az a föld, amelybe én viszlek be titeket, hogy ott lakjatok."
        },
        {
            "type": "line",
            "value": "És ne járjatok annak a népnek rendtartási szerint, amelyet kiűzök én előletek. Mivelhogy mindezeket cselekedték, azért megútáltam őket."
        },
        {
            "type": "line",
            "value": "Néktek pedig mondom: Ti örökölni fogjátok az ő földüket, mert én néktek adom azt örökségül, azt a tejjel és mézzel folyó földet. Én vagyok az Úr, a ti Istenetek, aki kiválasztottalak titeket a népek közül."
        },
        {
            "type": "line",
            "value": "Tegyetek különbséget azért a tiszta és tisztátalan barmok között, a tiszta és tisztátalan szárnyas állatok között, és ne fertőztessétek meg magatokat barommal vagy szárnyas állattal, sem semmiféle földön csúszó állattal, amelyeket megkülönböztettem előttetek, mint tisztátalanokat."
        },
        {
            "type": "line",
            "value": "És legyetek nékem szentek, mert én, az Úr, szent vagyok, aki kiválasztottalak titeket a népek közül, hogy enyéim legyetek."
        },
        {
            "type": "line",
            "value": "És akár férfi, akár asszony, hogyha ígéző vagy jövendőmondó lesz közöttök, halállal lakoljanak; kővel kövezzétek azokat agyon; vérök rajtok."
        }
    ]
}
