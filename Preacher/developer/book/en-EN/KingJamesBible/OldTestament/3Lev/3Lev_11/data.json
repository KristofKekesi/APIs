{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "Szóla ismét az Úr Mózesnek és Áronnak, mondván nékik:"
        },
        {
            "type": "line",
            "value": "Szóljatok Izráel fiainak, mondván: Ezek azok az állatok, amelyeket megehettek minden barmok közül, amelyek vannak e földön:"
        },
        {
            "type": "line",
            "value": "Mindazt, aminek hasadt a körme, és egészen ketté hasadt körme van, és kérődző a barmok közt, megehetitek."
        },
        {
            "type": "line",
            "value": "De a kérődzők és a hasadt körműek közül ne egyétek meg ezeket: A tevét, mert az kérődző ugyan, de nincs hasadt körme; tisztátalan ez néktek."
        },
        {
            "type": "line",
            "value": "A hörcsököt, mert kérődző ugyan, de nem hasadt a körme; tisztátalan ez néktek."
        },
        {
            "type": "line",
            "value": "A nyulat, mert kérődző ugyan, de nem hasadt a körme; tisztátalan ez néktek."
        },
        {
            "type": "line",
            "value": "És a disznót, mert hasadt körmű ugyan és egészen ketté hasadt körme van, de nem kérődzik; tisztátalan ez néktek."
        },
        {
            "type": "line",
            "value": "Ezeknek húsából ne egyetek, és holttestöket se illessétek; tisztátalanok ezek néktek."
        },
        {
            "type": "line",
            "value": "Mindazokból, amelyek a vizekben élnek, ezeket ehetitek meg: Aminek úszószárnya és pikkelye van a vizekben, tengerekben és folyóvizekben, azokat mind egyétek meg."
        },
        {
            "type": "line",
            "value": "Aminek pedig nincsen úszószárnya és pikkelye a tengerekben és folyóvizekben, legyen az akármely vízben nyüzsgő, és akármely vízben élő állat; mind útálatos az néktek."
        },
        {
            "type": "line",
            "value": "De legyenek is útálatosak néktek; azoknak húsából ne egyetek, és holttestöket is útáljátok."
        },
        {
            "type": "line",
            "value": "Aminek nincs úszószárnya és pikkelye a vizekben, mind útálatos az néktek."
        },
        {
            "type": "line",
            "value": "A szárnyas állatok közül pedig ezeket útáljátok; meg ne egyétek, útálatosak ezek: a sas, a saskeselyű és a halászó sas."
        },
        {
            "type": "line",
            "value": "A sólyom és a héja az ő nemével."
        },
        {
            "type": "line",
            "value": "Minden holló az ő nemével."
        },
        {
            "type": "line",
            "value": "A struc, a bagoly, a kakuk és a karvaly az ő nemével."
        },
        {
            "type": "line",
            "value": "A kuvik, a hattyú és a füles bagoly."
        },
        {
            "type": "line",
            "value": "A bölömbika, a pelikán és a gém."
        },
        {
            "type": "line",
            "value": "Az eszterág és a szarka az ő nemével, a büdös banka és a denevér."
        },
        {
            "type": "line",
            "value": "Minden szárnyas féreg, amely négy lábon jár, útálatos néktek."
        },
        {
            "type": "line",
            "value": "Csak azt ehetitek meg a négylábú szárnyas férgek közül, amelynek lábain felűl szökő-szárai vannak, hogy szökdécselhessen azokkal a földön."
        },
        {
            "type": "line",
            "value": "Ezeket egyétek meg azok közül: az arbé-sáskát az ő nemével, a szolám-sáskát az ő nemével, a khargol-sáskát az ő nemével és a khagab-sáskát az ő nemével."
        },
        {
            "type": "line",
            "value": "Minden egyéb négylábú szárnyas féreg pedig útálatos legyen néktek."
        },
        {
            "type": "line",
            "value": "És ezekkel tisztátalanokká teszitek magatokat; mindaz, aki illeti holttestüket, tisztátalan legyen estvéig."
        },
        {
            "type": "line",
            "value": "Mindaz pedig, aki hordozza azoknak holttestét, mossa meg az ő ruháit, és tisztátalan legyen estvéig."
        },
        {
            "type": "line",
            "value": "Minden barom, amelynek hasadt a körme, de nincs egészen ketté hasadva, és nem kérődzik, tisztátalan legyen néktek; valaki illeti azt, tisztátalan legyen."
        },
        {
            "type": "line",
            "value": "Minden állat, amely a négylábúak között a talpán jár, tisztátalan legyen néktek; mindaz, aki azoknak holttestét illeti, tisztátalan legyen estvéig."
        },
        {
            "type": "line",
            "value": "Aki pedig hordozza azoknak holttestét, mossa meg az ő ruháit, és tisztátalan legyen estvéig. Tisztátalanok azok néktek."
        },
        {
            "type": "line",
            "value": "A földön csúszó-mászó állatok között pedig ezek legyenek tisztátalanok: a menyét, az egér és a gyík az ő nemével."
        },
        {
            "type": "line",
            "value": "A sündisznó, a kaméleon, a tarka gyík, a csiga és a vakondok."
        },
        {
            "type": "line",
            "value": "Ezek tisztátalanok néktek minden csúszó-mászó között; valaki illeti ezeket holtuk után, tisztátalan legyen estvéig."
        },
        {
            "type": "line",
            "value": "És minden, amire ezek közül holtuk után esik valamelyik, tisztátalan legyen; akármely faedény, akár ruha, vagy bőr, vagy zsák; akármely eszköz, amivel dolgozni szoktak, vízbe tétessék, és tisztátalan legyen estvéig, ezután tiszta legyen."
        },
        {
            "type": "line",
            "value": "Akármely cserépedény pedig, amelybe beleesik valami azokból, mindazzal együtt, ami benne van, tisztátalan legyen, és az edényt törjétek el."
        },
        {
            "type": "line",
            "value": "Minden megehető eledel, amelyhez az ilyen edényből víz jut, tisztátalan, és minden megiható ital is minden ilyen edényben tisztátalan legyen."
        },
        {
            "type": "line",
            "value": "És minden, amire azoknak holttestéből esik valami, tisztátalan; kemence és tűzhely lerontassék; tisztátalanok azok és tisztátalanok legyenek néktek."
        },
        {
            "type": "line",
            "value": "De a forrás, a kút, az egybegyűlt víz tiszta legyen; de ami azoknak holttestéhez ér, tisztátalan."
        },
        {
            "type": "line",
            "value": "Hogyha azoknak holttestéből reáesik is valamely vetőmagra, amely elvetendő, tiszta legyen az."
        },
        {
            "type": "line",
            "value": "De ha vizet töltenek a magra, és úgy esik rá azoknak holttestéből, tisztátalan az ilyen néktek."
        },
        {
            "type": "line",
            "value": "Hogyha olyan hullik el a barmok közül, amely eledeletek néktek; aki annak holttestét illeti, tisztátalan legyen estvéig."
        },
        {
            "type": "line",
            "value": "Aki pedig eszik annak holttestéből, mossa meg az ő ruháit, és tisztátalan legyen estvéig. És mossa meg ruháit az is, aki hordozta annak holttestét, és tisztátalan legyen estvéig."
        },
        {
            "type": "line",
            "value": "Mindaz is, ami csúszik-mászik a földön, útálatos legyen, meg ne egyétek."
        },
        {
            "type": "line",
            "value": "Mindazt, ami hason csúszik, és mindazt, ami négy, sőt mindazt, ami több lábon jár, a földön csúszó-mászó bármely állatot, meg ne egyétek ezeket, mert útálatosak ezek."
        },
        {
            "type": "line",
            "value": "Meg ne fertéztessétek magatokat semmiféle csúszó-mászó állattal, és meg ne tisztátalanítsátok magatokat azokkal, hogy tisztátalanokká legyetek általok."
        },
        {
            "type": "line",
            "value": "Mert én, az Úr, vagyok a ti Istenetek; szenteljétek meg azért magatokat, és szentek legyetek, mert én szent vagyok, és meg ne tisztátalanítsátok magatokat semmiféle állat által, amely csúszik-mászik a földön."
        },
        {
            "type": "line",
            "value": "Mert én vagyok az Úr, aki felhoztalak titeket Égyiptom földéből, hogy Istenetekké legyek néktek; legyetek azért szentek, mert én szent vagyok."
        },
        {
            "type": "line",
            "value": "Ez a törvény a baromfélékről, a szárnyas állatokról, minden élő állatról, amely nyüzsög a vizekben, és minden állatról, amely csúszik-mászik a földön."
        },
        {
            "type": "line",
            "value": "Hogy különbséget tehessetek a tisztátalan és tiszta között, az olyan állat között, amely megehető, és az olyan állat között, amely meg nem ehető."
        }
    ]
}
