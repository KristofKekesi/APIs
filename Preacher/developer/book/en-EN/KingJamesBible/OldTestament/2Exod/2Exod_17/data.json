{
   "meta": {
   "type": "text",
   "name": "17. Fejezet"
   },
   "data": [
        {
            "type": "line",
            "value": "És elindula Izráel fiainak egész gyülekezete a Szin pusztájából, az Úr rendeléséhez képest az ő útjok rendje szerint és tábort ütének Refidimben. De a népnek nem vala inni való vize."
        },
        {
            "type": "line",
            "value": "Verseng vala azért a nép Mózessel és mondák: Adjatok nékünk vizet, hogy igyunk. És monda nékik Mózes: Miért versengtek én velem? Miért kísértitek az Urat?"
        },
        {
            "type": "line",
            "value": "És szomjúhozik vala ott a nép a vízre és zúgolódék a nép Mózes ellen és monda: Miért hoztál ki minket Égyiptomból? hogy szomjúsággal ölj meg minket, gyermekeinket és barmainkat?"
        },
        {
            "type": "line",
            "value": "Mózes pedig az Úrhoz kiálta mondván: Mit cselekedjem ezzel a néppel? Kevés hijja, hogy meg nem köveznek engemet."
        },
        {
            "type": "line",
            "value": "És az Úr monda Mózesnek: Eredj el a nép előtt és végy magad mellé Izráel vénei közül; pálcádat is, melylyel a folyót megsujtottad, vedd kezedbe és indulj el."
        },
        {
            "type": "line",
            "value": "Ímé én oda állok te elődbe a sziklára a Hóreben, és te sujts a sziklára, és víz jő ki abból, hogy igyék a nép. És úgy cselekedék Mózes Izráel vénei szeme láttára."
        },
        {
            "type": "line",
            "value": "És nevezé annak a helynek nevét Masszának és Méribának, Izráel fiainak versengéséért, és mert kísértették az Urat, mondván: Vajjon köztünk van-é az Úr vagy nincsen?"
        },
        {
            "type": "line",
            "value": "Eljöve pedig Amálek és hadakozék Izráel ellen Refidimben."
        },
        {
            "type": "line",
            "value": "És monda Mózes Józsuénak: Válassz nékünk férfiakat és menj el, ütközzél meg Amálekkel. Holnap én a halom tetejére állok és az Isten pálcája kezemben lesz."
        },
        {
            "type": "line",
            "value": "És úgy cselekedék Józsué amint mondotta vala néki Mózes, megütközék Amálekkel: Mózes, Áron és Húr pedig felmenének a halom tetejére."
        },
        {
            "type": "line",
            "value": "És lőn, mikor Mózes felemelé kezét, Izráel győz vala; mikor pedig leereszté kezét, Amálek győz vala."
        },
        {
            "type": "line",
            "value": "Mikor azért Mózes kezei elnehezedének, követ hozának és alája tevék, hogy arra űljön; Áron pedig és Húr tartják vala az ő kezeit, egy felől az egyik, más felől a másik, és felemelve maradának kezei a nap lementéig."
        },
        {
            "type": "line",
            "value": "Józsué pedig leveré Amáleket és az ő népét fegyver élivel."
        },
        {
            "type": "line",
            "value": "És monda az Úr Mózesnek: Írd meg ezt emlékezetül könyvbe és add tudtára Józsuénak, hogy mindenestől eltörlöm Amálek emlékezetét az ég alól."
        },
        {
            "type": "line",
            "value": "És építe Mózes oltárt és nevezé nevét Jehova-Nisszi-nek."
        },
        {
            "type": "line",
            "value": "És monda: Megesküdött az Úr, hogy harca lesz az Úrnak Amálek ellen nemzetségről nemzetségre."
        }
    ]
}
