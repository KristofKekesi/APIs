{
   "meta": {
   "type": "text",
   "name": "26. Fejezet"
   },
   "data": [
        {
            "type": "line",
            "value": "A hajlékot pedig tíz kárpitból csináld: sodrott lenből, és kék, és bíborpiros, és karmazsin színűből, Kérubokkal, mestermunkával készítsd azokat."
        },
        {
            "type": "line",
            "value": "Egy-egy kárpit hossza huszonnyolc sing legyen, egy-egy kárpit szélessége pedig négy sing; egy mértéke legyen mindenik kárpitnak."
        },
        {
            "type": "line",
            "value": "Öt kárpit legyen egymással egybefoglalva, ismét öt kárpit egymással egybefoglalva."
        },
        {
            "type": "line",
            "value": "És csinálj hurkokat kék lenből az egyik kárpit szélén, amely az egybefoglaltak között szélről van; ugyanezt csináld a szélső kárpit szélével a másik egybefoglalásban is."
        },
        {
            "type": "line",
            "value": "Ötven hurkot csinálj az egyik kárpiton; ötven hurkot csinálj ama kárpit szélén is, amely a másik egybefoglalásban van; egyik hurok a másiknak általellenében legyen."
        },
        {
            "type": "line",
            "value": "Csinálj ötven arany horgocskát is, és e horgocskákkal foglald össze egyik kárpitot a másikkal, hogy a hajlék egygyé legyen."
        },
        {
            "type": "line",
            "value": "Ezután csinálj kecskeszőr kárpitokat sátorul a hajlék fölé; tizenegy kárpitot csinálj ilyet."
        },
        {
            "type": "line",
            "value": "Egy kárpit hossza harminc sing legyen, szélessége pedig egy kárpitnak négy sing; egy mértéke legyen a tizenegy kárpitnak."
        },
        {
            "type": "line",
            "value": "És foglald egybe az öt kárpitot külön, és a hat kárpitot külön; a hatodik kárpitot pedig kétrét hajtsd a sátor elejére."
        },
        {
            "type": "line",
            "value": "És csinálj ötven hurkot az egyik kárpit szélén, amely az egybefoglaltak között szélről van; és ötven hurkot a kárpit szélén a másik egybefoglalásban is."
        },
        {
            "type": "line",
            "value": "Csinálj ötven rézhorgocskát is, és akaszd a horgocskákat a hurkokba, és foglald egybe a sátort, hogy egygyé legyen."
        },
        {
            "type": "line",
            "value": "A sátor kárpitjának fölösleges része, a fölösleges kárpitnak fele csüggjön alá a hajlék hátulján."
        },
        {
            "type": "line",
            "value": "Egy singnyi pedig egyfelől, és egy singnyi másfelől, abból, ami a sátor kárpitjainak hosszában fölösleges, bocsáttassék alá a hajlék oldalain egyfelől is, másfelől is, hogy befedje azt."
        },
        {
            "type": "line",
            "value": "Csinálj a sátornak takarót is veresre festett kosbőrökből, és e fölé is egy takarót borzbőrökből."
        },
        {
            "type": "line",
            "value": "Csinálj a hajlékhoz deszkákat is sittim-fából, felállogatva."
        },
        {
            "type": "line",
            "value": "A deszka hossza tíz sing legyen; egy-egy deszka szélessége pedig másfél sing."
        },
        {
            "type": "line",
            "value": "Egy-egy deszkának két csapja legyen, egyik a másiknak megfelelő; így csináld a hajlék minden deszkáját."
        },
        {
            "type": "line",
            "value": "A deszkákat pedig így csináld a hajlékhoz: húsz deszkát a déli oldalra, délfelé."
        },
        {
            "type": "line",
            "value": "A húsz deszka alá pedig negyven ezüst talpat csinálj, két talpat egy-egy deszka alá, annak két csapjához képest; megint két talpat egy-egy deszka alá, a két csapjához képest."
        },
        {
            "type": "line",
            "value": "A hajlék másik oldalául is, észak felől húsz deszkát."
        },
        {
            "type": "line",
            "value": "És azokhoz is negyven ezüst talpat; két talpat egy deszka alá, megint két talpat egy deszka alá."
        },
        {
            "type": "line",
            "value": "A hajlék nyugoti oldalául pedig csinálj hat deszkát."
        },
        {
            "type": "line",
            "value": "A hajlék szegleteiül is csinálj két deszkát a két oldalon."
        },
        {
            "type": "line",
            "value": "Kettősen legyenek alólról kezdve, felül pedig együtt legyenek egy karikába foglalva; ilyen legyen mindkettő; a két szeglet számára legyenek."
        },
        {
            "type": "line",
            "value": "Legyen azért nyolc deszka, és azokhoz tizenhat ezüst talp; két talp egy deszka alatt, megint két talp egy deszka alatt."
        },
        {
            "type": "line",
            "value": "Csinálj reteszrúdakat is sittim-fából; ötöt a hajlék egyik oldalának deszkáihoz."
        },
        {
            "type": "line",
            "value": "És öt reteszrúdat a hajlék másik oldalának deszkáihoz; és a hajlék nyugoti oldalának deszkáihoz is öt reteszrúdat hátulról."
        },
        {
            "type": "line",
            "value": "A középső reteszrúd pedig a deszkák közepén az egyik végtől a másik végig érjen."
        },
        {
            "type": "line",
            "value": "A deszkákat pedig borítsd meg aranynyal, és karikákat is aranyból csinálj azokhoz a reteszrúdak tartói gyanánt; a reteszrúdakat is megborítsd aranynyal."
        },
        {
            "type": "line",
            "value": "A hajlékot pedig azon a módon állítsd fel, amint néked a hegyen mutattatott."
        },
        {
            "type": "line",
            "value": "És csinálj függönyt, kék, és bíborpiros, és karmazsinszínű, és sodrott lenből; Kérubokkal, mestermunkával készítsék azt."
        },
        {
            "type": "line",
            "value": "És tedd azt sittim-fából való, aranynyal borított négy oszlopra, amelyeknek horgai aranyból legyenek, négy ezüst talpon."
        },
        {
            "type": "line",
            "value": "És tedd a függönyt a horgok alá, és vidd oda a függöny mögé a bizonyság ládáját és az a függöny válassza el néktek a szent helyet a szentek szentjétől."
        },
        {
            "type": "line",
            "value": "Azután tedd rá a fedelet a bizonyság ládájára a szentek szentjébe."
        },
        {
            "type": "line",
            "value": "Az asztalt pedig helyezd a függönyön kívül, és a gyertyatartót az asztal ellenébe, a hajlék déli oldalába; az asztalt pedig tedd az északi oldalba."
        },
        {
            "type": "line",
            "value": "És csinálj leplet a sátor nyilására is, kék, és bíborpiros, és karmazsinszínű, és sodrott lenből, hímzőmunkával."
        },
        {
            "type": "line",
            "value": "A lepelhez pedig csinálj öt oszlopot sittim-fából, és borítsd meg azokat aranynyal; azoknak horgai aranyból legyenek, és önts azokhoz öt réztalpat."
        }
    ]
}
