{
   "meta": {
   "type": "text",
   "name": "21. Fejezet"
   },
   "data": [
        {
            "type": "line",
            "value": "Ezek pedig azok a rendeletek, amelyeket eleikbe kell terjesztened:"
        },
        {
            "type": "line",
            "value": "Ha héber szolgát vásárolsz, hat esztendeig szolgáljon, a hetedikben pedig szabaduljon fel ingyen."
        },
        {
            "type": "line",
            "value": "Ha egyedűl jött, egyedűl menjen el; ha feleséges ember, menjen el vele a felesége is."
        },
        {
            "type": "line",
            "value": "Ha az ő ura adott néki feleséget, és ez fiakat vagy leányokat szűlt néki: az asszony, gyermekeivel együtt legyen az ő uráé; ő pedig egyedűl menjen el."
        },
        {
            "type": "line",
            "value": "De ha a szolga azt mondaná: Szeretem az én uramat, az én feleségemet és fiaimat, nem akarok felszabadulni:"
        },
        {
            "type": "line",
            "value": "Akkor vigye őt az ő ura a bírák elé, és állítsa az ajtóhoz vagy az ajtófélhez, és az ő ura fúrja által az ő fülét árral; és szolgálja őt mindörökké."
        },
        {
            "type": "line",
            "value": "És ha valaki az ő leányát szolgálóul adja el, ne úgy menjen el, mint a szolgák mennek."
        },
        {
            "type": "line",
            "value": "Ha nem tetszik az ő urának, hogy eljegyezze őt magának, akkor váltassa ki; arra, hogy idegen népnek eladja, nincs hatalma, mivel hűtelen volt hozzá."
        },
        {
            "type": "line",
            "value": "Ha pedig a fiának jegyzi el őt: a leányok törvénye szerint cselekedjék vele."
        },
        {
            "type": "line",
            "value": "Ha mást vesz magának: ennek ételét, ruházatát és házasságbeli igazát alább ne szállítsa."
        },
        {
            "type": "line",
            "value": "Ha ezt a hármat nem cselekszi vele: akkor menjen az el ingyen, fizetés nélkűl."
        },
        {
            "type": "line",
            "value": "Aki úgy megver valakit, hogy meghal, halállal lakoljon."
        },
        {
            "type": "line",
            "value": "De ha nem leselkedett, hanem Isten ejtette kezébe: úgy helyet rendelek néked, ahova meneküljön."
        },
        {
            "type": "line",
            "value": "Ha pedig valaki szándékosan tör felebarátja ellen, hogy azt orvúl megölje, oltáromtól is elvidd azt a halálra."
        },
        {
            "type": "line",
            "value": "Aki megveri az ő atyját vagy anyját, halállal lakoljon."
        },
        {
            "type": "line",
            "value": "Aki embert lop, és eladja azt, vagy kezében kapják, halállal lakoljon."
        },
        {
            "type": "line",
            "value": "Aki szidalmazza az ő atyját vagy anyját, halállal lakoljon."
        },
        {
            "type": "line",
            "value": "És ha férfiak összevesznek, és megüti valaki az ő felebarátját kővel vagy öklével, és nem hal meg, hanem ágyba esik:"
        },
        {
            "type": "line",
            "value": "Ha felkél, és mankóján kinn jár: ne legyen büntetve az, aki megütötte; csupán fekvéséért fizessen és gyógyíttassa meg."
        },
        {
            "type": "line",
            "value": "Ha pedig valaki úgy üti meg szolgáját vagy szolgálóját bottal, hogy az meghal keze alatt, büntettessék meg."
        },
        {
            "type": "line",
            "value": "De ha egy vagy két nap életben marad, ne büntettessék meg, mert pénze ára az."
        },
        {
            "type": "line",
            "value": "Ha férfiak veszekednek és meglöknek valamely terhes asszonyt, úgy hogy idő előtt szűl, de egyéb veszedelem nem történik: bírságot fizessen aszerint, amint az asszony férje azt reá kiveti, de bírák előtt fizessen."
        },
        {
            "type": "line",
            "value": "De ha veszedelem történik: akkor életért életet adj."
        },
        {
            "type": "line",
            "value": "Szemet szemért, fogat fogért, kezet kézért, lábat lábért;"
        },
        {
            "type": "line",
            "value": "Égetést égetésért, sebet sebért, kéket kékért."
        },
        {
            "type": "line",
            "value": "Ha valaki az ő szolgájának szemét, vagy szolgálójának szemét úgy üti meg, hogy elpusztul, bocsássa azt szabadon az ő szeméért."
        },
        {
            "type": "line",
            "value": "Ha pedig szolgájának fogát, vagy szolgálójának fogát üti ki, bocsássa azt szabadon az ő fogáért."
        },
        {
            "type": "line",
            "value": "Ha férfit vagy asszonyt öklel meg egy ökör, úgy hogy meghal: kővel köveztessék meg az ökör, és húsát meg ne egyék; de az ökörnek ura ártatlan."
        },
        {
            "type": "line",
            "value": "De ha az ökör azelőtt is öklelős volt, és annak urát megintették, és még sem őrizte azt, és férfit vagy asszonyt ölt meg: az ökör köveztessék meg, és az ura is halállal lakoljon."
        },
        {
            "type": "line",
            "value": "Ha pénzváltságot vetnek reá, fizessen lelke váltságáért annyit, amennyit reá kivetnek."
        },
        {
            "type": "line",
            "value": "Akár fiút ökleljen meg, akár leányt ökleljen meg: e szerint a rendelet szerint kell cselekedni."
        },
        {
            "type": "line",
            "value": "Ha szolgát öklel meg az ökör vagy szolgálót: adassék azok urának harminc ezüst siklus, az ökör pedig köveztessék meg."
        },
        {
            "type": "line",
            "value": "Ha pedig valaki vermet nyit meg, vagy ha valaki vermet ás, és nem fedi azt be, és ökör vagy szamár esik bele:"
        },
        {
            "type": "line",
            "value": "A verem ura fizessen; pénzül térítse meg azok urának, a hulla pedig legyen az övé."
        },
        {
            "type": "line",
            "value": "És ha valakinek ökre megdöfi az ő felebarátja ökrét, úgy hogy az elpusztul: adják el az eleven ökröt, és az árát osszák meg, és a hullát is osszák el."
        },
        {
            "type": "line",
            "value": "Vagy ha tudták, hogy az ökör már azelőtt öklelős volt, és nem őrizte azt annak ura: fizessen ökröt az ökörért, a hulla pedig az övé legyen."
        }
    ]
}
