{
   "meta": {
   "type": "text",
   "name": "24. Fejezet"
   },
   "data": [
        {
            "type": "line",
            "value": "És monda Mózesnek: Jőjj fel az Úrhoz te és Áron, Nádáb és Abihu, és az Izráel vénei közül hetvenen, és hajtsátok meg magatokat előtte távolról."
        },
        {
            "type": "line",
            "value": "És csak Mózes közeledjék az Úrhoz, amazok pedig ne közeledjenek, és a nép se jőjjön fel vele."
        },
        {
            "type": "line",
            "value": "Elméne azért Mózes, és elbeszélé a népnek az Úr minden beszédét és minden rendelését; az egész nép pedig egyező szóval felele, mondván: Mindazokat a dolgokat, amelyeket az Úr parancsolt, megcselekesszük."
        },
        {
            "type": "line",
            "value": "Mózes pedig felírá az Úrnak minden beszédét, és felkele reggel és oltárt építe a hegy alatt, és tizenkét oszlopot, az Izráel tizenkét nemzetsége szerint."
        },
        {
            "type": "line",
            "value": "Azután elküldé az Izráel fiainak ifjait, és áldozának égő áldozatokat, és hálaáldozatul tulkokat ölének az Úrnak."
        },
        {
            "type": "line",
            "value": "Mózes pedig vevé a vérnek felét, és tölté a medencékbe: a vérnek másik felét pedig az oltárra hinté."
        },
        {
            "type": "line",
            "value": "Azután vevé a szövetség könyvét, és elolvasá a nép hallatára; azok pedig mondának: Mindent megteszünk, amit az Úr parancsolt, és engedelmeskedünk."
        },
        {
            "type": "line",
            "value": "Mózes pedig vevé a vért, és ráhinté a népre, és monda: Ímé a szövetségnek vére, melyet az Úr kötött ti veletek, mindama beszédek szerint."
        },
        {
            "type": "line",
            "value": "Azután felméne Mózes és Áron, Nádáb és Abihu, és az Izráel vénei közül hetvenen;"
        },
        {
            "type": "line",
            "value": "És láták az Izráel Istenét, és annak lábai alatt valami zafir fényű tárgy vala, és olyan tiszta, mint maga az ég."
        },
        {
            "type": "line",
            "value": "És Izráel fiainak e választottjaira nem bocsátá kezét: jóllehet látták az Istent, mindazáltal ettek és ittak is."
        },
        {
            "type": "line",
            "value": "És szóla az Úr Mózesnek: Jőjj fel én hozzám a hegyre és maradj ott. És átadom néked a kőtáblákat, és a törvényt és a parancsolatot, amelyeket írtam, hogy azokra megtaníttassanak."
        },
        {
            "type": "line",
            "value": "Felkele azért Mózes és az ő szolgája Józsué, és felméne Mózes az Isten hegyére."
        },
        {
            "type": "line",
            "value": "A véneknek pedig monda: Várjatok itt reánk, míg visszatérünk hozzátok: Ímé Áron és Húr veletek vannak; akinek valami ügye van, ő hozzájok menjen."
        },
        {
            "type": "line",
            "value": "Akkor felméne Mózes a hegyre; és felhő borítá el a hegyet."
        },
        {
            "type": "line",
            "value": "És az Úr dicsősége szálla alá a Sinai hegyre, és felhő borítá azt hat napon át; a hetedik napon pedig szólítá Mózest a felhő közepéből."
        },
        {
            "type": "line",
            "value": "Az Úr dicsőségének jelensége pedig olyan vala az Izráel fiainak szeme előtt, mint emésztő tűz, a hegy tetején."
        },
        {
            "type": "line",
            "value": "És beméne Mózes a felhő közepébe, és felméne a hegyre, és negyven nap és negyven éjjel vala Mózes a hegyen."
        }
    ]
}
