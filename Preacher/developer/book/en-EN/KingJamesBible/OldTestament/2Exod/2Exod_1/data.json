{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Ezek pedig az Izráel fiainak nevei, akik Jákóbbal Égyiptomba menének; kiki az ő házanépével méne:"
        },
        {
            "type": "line",
            "value": "Rúben, Simeon, Lévi és Júda;"
        },
        {
            "type": "line",
            "value": "Izsakhár, Zebulon és Benjámin;"
        },
        {
            "type": "line",
            "value": "Dán és Nafthali, Gád és Áser."
        },
        {
            "type": "line",
            "value": "Mindazok a lelkek pedig, akik Jákób ágyékából származtak vala, hetvenen valának. József pedig Égyiptomban vala."
        },
        {
            "type": "line",
            "value": "És meghala József és minden ő atyjafia és az az egész nemzedék."
        },
        {
            "type": "line",
            "value": "Izráel fiai pedig szaporák valának, szaporodának és sokasodának és igen-igen elhatalmazának, úgy hogy megtelék velök az ország."
        },
        {
            "type": "line",
            "value": "Azonközben új király támada Égyiptomban, aki Józsefet nem ismerte vala."
        },
        {
            "type": "line",
            "value": "És monda az ő népének: Ímé az Izráel fiainak népe több, és hatalmasabb nálunknál."
        },
        {
            "type": "line",
            "value": "Nosza bánjunk okosan vele, hogy el ne sokasodjék és az ne legyen, hogy ha háború támad, ő is ellenségünkhöz adja magát és ellenünk harcoljon és az országból kimenjen."
        },
        {
            "type": "line",
            "value": "Rendelének azért föléjök robotmestereket, hogy nehéz munkákkal sanyargassák őket. És építe a Faraónak gabonatartó városokat, Pithomot és Ramszeszt."
        },
        {
            "type": "line",
            "value": "De minél inkább sanyargatják vala őt, annál inkább sokasodik és annál inkább terjeszkedik vala, s félnek vala az Izráel fiaitól."
        },
        {
            "type": "line",
            "value": "Pedig kegyetlenűl dolgoztaták az égyiptomiak az Izráel fiait."
        },
        {
            "type": "line",
            "value": "És kemény munkával keseríték életöket, sárcsinálással, téglavetéssel és mindenféle mezei munkával, minden munkájokkal, melyeket kegyetlenűl dolgoztatnak vala velök."
        },
        {
            "type": "line",
            "value": "És szóla Égyiptom királya a héber bábáknak, akik közül egyiknek Sifra, a másiknak Puá vala neve."
        },
        {
            "type": "line",
            "value": "És monda: Mikoron héber asszonyok körűl bábálkodtok, nézzetek a szűlőszékre: ha fiú az, azt öljétek meg, ha pedig leány az, hadd éljen."
        },
        {
            "type": "line",
            "value": "De a bábák félék az Istent és nem cselekedének úgy amint Égyiptom királya parancsolta vala nékik, hanem életben hagyják vala a gyermekeket."
        },
        {
            "type": "line",
            "value": "Hívatá annakokáért Égyiptom királya a bábákat és monda nékik: Miért míveltétek azt, hogy életben hagytátok a gyermekeket?"
        },
        {
            "type": "line",
            "value": "A bábák pedig mondának a Faraónak: Mert a héber asszonyok nem olyanok, mint az Égyiptombeliek: mert azok élet-erősek; minekelőtte a bába hozzájok eljutna, már szűlnek."
        },
        {
            "type": "line",
            "value": "Annakokáért jól tőn Isten a bábákkal, a nép pedig sokasodék és igen elhatalmazék."
        },
        {
            "type": "line",
            "value": "És lőn, hogy mivel a bábák félék az Istent: megépíté az ő házukat."
        },
        {
            "type": "line",
            "value": "Parancsola azért a Faraó minden ő népének, mondván: Minden fiút, aki születik, vessetek a folyóvízbe, a leányt pedig hagyjátok mind életben."
        }
    ]
}
