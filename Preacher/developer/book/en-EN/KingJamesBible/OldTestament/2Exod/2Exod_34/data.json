{
   "meta": {
   "type": "text",
   "name": "34. Fejezet"
   },
   "data": [
        {
            "type": "line",
            "value": "És monda az Úr Mózesnek: Vágj két kőtáblát, hasonlókat az előbbiekhez, hogy írjam fel azokra azokat a szavakat, amelyek az előbbi táblákon voltak, amelyeket széttörtél."
        },
        {
            "type": "line",
            "value": "És légy készen reggelre, és jöjj fel reggel a Sinai hegyre, és állj ott előmbe a hegy tetején."
        },
        {
            "type": "line",
            "value": "De senki veled fel ne jöjjön, és senki ne mutatkozzék az egész hegyen; juhok és barmok se legeljenek a hegy környékén."
        },
        {
            "type": "line",
            "value": "Vágott azért két kőtáblát, az előbbiekhez hasonlókat, és felkelvén reggel, felméne Mózes a Sinai hegyre, amint az Úr parancsolta néki, és kezébe vevé a két kőtáblát."
        },
        {
            "type": "line",
            "value": "Az Úr pedig leszálla felhőben, és ott álla ő vele, és nevén kiáltá az Urat:"
        },
        {
            "type": "line",
            "value": "És az Úr elvonula ő előtte és kiálta: Az Úr, az Úr, irgalmas és kegyelmes Isten, késedelmes a haragra, nagy irgalmasságú és igazságú."
        },
        {
            "type": "line",
            "value": "Aki irgalmas marad ezeríziglen; megbocsát hamisságot, vétket és bűnt: de nem hagyja a bűnöst büntetlenül, megbünteti az atyák álnokságát a fiakban, és a fiak fiaiban harmad és negyedíziglen."
        },
        {
            "type": "line",
            "value": "És Mózes nagy sietséggel földre borula, és lehajtá fejét."
        },
        {
            "type": "line",
            "value": "És monda: Uram, ha előtted kedvet találtam, kérlek járjon az Úr velünk; mert keménynyakú nép ez! Kegyelmezz a mi vétkeinknek és gonoszságunknak, és fogadj minket örökségeddé."
        },
        {
            "type": "line",
            "value": "Ő pedig monda: Ímé szövetséget kötök; a te egész néped előtt csudákat teszek, amilyenek nem voltak az egész földön, sem a népek között, és meglátja az egész nép, amely között te vagy, az Úrnak cselekedeteit; mert csudálatos az, amit én cselekszem veled."
        },
        {
            "type": "line",
            "value": "Jegyezd meg magadnak amit ma parancsolok néked. Ímé kiűzöm előled az Emoreust, Kananeust, Khittheust, Perizeust, Khivveust, Jebuzeust."
        },
        {
            "type": "line",
            "value": "Vigyázz magadra, nehogy szövetséget köss annak a földnek lakosaival, amelybe bemégy, hogy botránkozásra ne legyen közötted."
        },
        {
            "type": "line",
            "value": "Hanem oltáraikat rontsátok el, törjétek össze bálványaikat, és vágjátok ki berkeiket."
        },
        {
            "type": "line",
            "value": "Mert nem szabad imádnod más istent; mert az Úr, akinek neve féltőn szerető, féltőn szerető Isten ő."
        },
        {
            "type": "line",
            "value": "Hogy valamiképpen szövetséget ne köss annak a földnek lakosaival, hogy amikor isteneiket követvén paráználkodnak, és áldoznak az ő isteneiknek, és meghívnak téged, egyél az ő áldozatukból."
        },
        {
            "type": "line",
            "value": "És feleséget ne végy az ő leányaik közül a te fiaidnak, hogy mikor paráználkodnak az ő leányaik isteneiket követvén, a te fiaidat is paráználkodásra vigyék, az ő isteneiket követvén."
        },
        {
            "type": "line",
            "value": "Ne csinálj magadnak öntött isteneket."
        },
        {
            "type": "line",
            "value": "A kovásztalan kenyér innepét megtartsad: hét nap egyél kovásztalan kenyeret, amint megparancsoltam néked, az Abib hónap ideje alatt; mert Abib hónapban jöttél ki Égyiptomból."
        },
        {
            "type": "line",
            "value": "Mindaz ami az anyja méhét megnyitja, enyém legyen, és minden hímbarmod is, amely a te tehenednek vagy juhodnak első fajzása."
        },
        {
            "type": "line",
            "value": "De a szamárnak első vemhét juhon váltsd meg; ha pedig nem váltod, szegd nyakát. Fiaid közül minden elsőszülöttet megválts, és ne jöjjön üresen előmbe senki."
        },
        {
            "type": "line",
            "value": "Hat napon munkálkodjál, a hetedik napon pedig pihenj; szántás és aratás idején is pihenj."
        },
        {
            "type": "line",
            "value": "A hetek innepét is megtartsd a búza zsengének aratásakor; meg a betakarás innepét is az esztendő végén."
        },
        {
            "type": "line",
            "value": "Háromszor esztendőnként minden férfiú jelenjen meg az Úrnak, Izráel Ura Istenének színe előtt."
        },
        {
            "type": "line",
            "value": "Mert kiűzöm a népeket előled, és kiszélesítem határodat, és senki nem kívánja meg a te földedet, mikor felmégy, hogy a te Urad Istened előtt megjelenjél, esztendőnként háromszor."
        },
        {
            "type": "line",
            "value": "Áldozatom vérét ne ontsd ki kovász mellett, és a husvét innepének áldozatja ne maradjon meg reggelig."
        },
        {
            "type": "line",
            "value": "Földed zsengéiből az elsőt vidd fel az Úrnak a te Istenednek házába. Ne főzz gödölyét az anyja tejében."
        },
        {
            "type": "line",
            "value": "És monda az Úr Mózesnek: Írd fel ezeket a szavakat; mert ezeknek a szavaknak értelme szerint kötöttem szövetséget veled és Izráellel."
        },
        {
            "type": "line",
            "value": "És ott vala az Úrral negyven nap és negyven éjjel: kenyeret nem evett, vizet sem ivott. És felírá a táblákra a szövetség szavait, a tíz parancsolatot."
        },
        {
            "type": "line",
            "value": "És lőn, amikor Mózes a Sinai hegyről leszálla, (a Mózes kezében vala a bizonyság két táblája, mikor a hegyről leszálla) Mózes nem tudta, hogy az ő orcájának bőre sugárzik, mivelhogy Ővele szólott."
        },
        {
            "type": "line",
            "value": "És amint Áron és az Izráel minden fiai meglátták Mózest, hogy az ő orcájának bőre sugárzik: féltek közelíteni hozzá."
        },
        {
            "type": "line",
            "value": "Mózes pedig megszólítá őket, és Áron és a gyülekezetnek fejei mind hozzá menének, és szóla velök Mózes."
        },
        {
            "type": "line",
            "value": "Azután az Izráel fiai is mind hozzá járulának, és megparancsolá nékik mind azt, amit az Úr mondott néki a Sinai hegyen."
        },
        {
            "type": "line",
            "value": "Mikor pedig elvégezte Mózes velök a beszédet, leplet tőn orcájára."
        },
        {
            "type": "line",
            "value": "És mikor Mózes az Úr elébe méne, hogy vele szóljon, levevé a leplet, míg kijőne. Kijövén pedig, elmondá az Izráel fiainak, ami parancsot kapott."
        },
        {
            "type": "line",
            "value": "És az Izráel fiai láták a Mózes orcáját, hogy sugárzik a Mózes orcájának bőre; és Mózes a leplet ismét orcájára borítá, mígnem beméne, hogy Ővele szóljon."
        }
    ]
}
