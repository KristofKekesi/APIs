{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Annakutána pedig elmenének Mózes és Áron és mondának a Faraónak: Ezt mondá az Úr, Izráelnek Istene: Bocsásd el az én népemet, hogy ünnepet üljenek nékem a pusztában."
        },
        {
            "type": "line",
            "value": "A Faraó pedig mondá: Kicsoda az Úr, hogy szavára hallgassak, és elbocsássam Izráelt? Nem ismerem az Urat és nem is bocsátom el Izráelt."
        },
        {
            "type": "line",
            "value": "Ők pedig mondának: A héberek Istene megjelent nékünk; hadd mehessünk hát háromnapi útra a pusztába, hogy áldozhassunk az Úrnak a mi Istenünknek, hogy meg ne verjen minket döghalállal vagy fegyverrel."
        },
        {
            "type": "line",
            "value": "Égyiptom királya pedig monda nékik: Mózes és Áron! miért vonjátok el a népet az ő munkáitól? menjetek dolgotokra."
        },
        {
            "type": "line",
            "value": "Ezt is mondja vala a Faraó: Ímé a föld népe most sok, és ti elhagyatjátok velök az ő munkáikat."
        },
        {
            "type": "line",
            "value": "Parancsolá azért a Faraó azon a napon a nép sarcoltatóinak és felvigyázóinak, mondván:"
        },
        {
            "type": "line",
            "value": "Ne adjatok többé polyvát a népnek a téglavetéshez mint ennekelőtte; hadd menjenek el ők magok és szedjenek magoknak polyvát."
        },
        {
            "type": "line",
            "value": "De a tégla számát, mennyit ennekelőtte csináltak, vessétek ki rájok; azt le ne szállítsátok, mert restek ők és azért kiáltoznak, mondván: Menjünk el, áldozzunk a mi Istenünknek."
        },
        {
            "type": "line",
            "value": "Nehezíttessék meg a szolgálat ezeken az embereken, hogy azzal legyen dolguk és ne hajtsanak hazug szóra."
        },
        {
            "type": "line",
            "value": "Kimenének azért a nép sarcoltatói és felvigyázói és ezt mondák a népnek mondván: Ezt mondja a Faraó: Nem adok néktek polyvát."
        },
        {
            "type": "line",
            "value": "Menjetek magatok, szedjetek magatoknak polyvát onnan, ahol találtok; mert semmi sem szállíttatik le szolgálatotokból."
        },
        {
            "type": "line",
            "value": "És elszélede a nép egész Égyiptom földén, hogy tarlót szedjen polyva helyett."
        },
        {
            "type": "line",
            "value": "A sarcoltatók pedig szorítják vala, mondván: Végezzétek el munkátokat, napjában a napi munkát, mint akkor, amikor polyva volt."
        },
        {
            "type": "line",
            "value": "És verettetének az Izráel fiai közül való felvigyázók, akiket a Faraó sarcoltatói rendeltek vala föléjök, mondván: Miért nem végeztétek el a rátok vetett téglaszámot sem tegnap, sem ma úgy, mint ennekelőtte?"
        },
        {
            "type": "line",
            "value": "És elmenének az Izráel fiai közül való felvigyázók és kiáltának a Faraóhoz, mondván: Miért cselekszel így a te szolgáiddal?"
        },
        {
            "type": "line",
            "value": "Polyvát nem adnak a te szolgáidnak és azt mondják nékünk: Csináljatok téglát! És ímé a te szolgáid verettetnek, a te néped pedig vétkezik."
        },
        {
            "type": "line",
            "value": "Az pedig monda: Restek vagytok, restek, azért mondjátok: Menjünk el, áldozzunk az Úrnak!"
        },
        {
            "type": "line",
            "value": "Most pedig menjetek, dolgozzatok, polyvát ugyan nem adnak néktek, de a rátok vetett tégla-számot be kell adnotok."
        },
        {
            "type": "line",
            "value": "Akkor látják vala Izráel fiainak felvigyázói, hogy bajban vannak, mivel azt kell mondaniok: a tégla-számot le ne szállítsátok; napjában a napi munka meglegyen."
        },
        {
            "type": "line",
            "value": "És mikor kijövének a Faraótól, szembe találkozának Mózessel és Áronnal."
        },
        {
            "type": "line",
            "value": "S mondának nékik: Lásson meg titeket az Úr és ítéljen meg, kik rossz hírbe kevertetek minket a Faraó előtt és az ő szolgái előtt, fegyvert adván azok kezébe, hogy megöljenek minket."
        },
        {
            "type": "line",
            "value": "És visszaméne Mózes az Úrhoz és monda: Uram, miért engedsz rosszul bánni ezzel a néppel! Miért küldél engem ide?"
        },
        {
            "type": "line",
            "value": "Mert attól fogva, hogy bemenék a Faraóhoz, hogy a te nevedben szóljak, rosszabbul bánik e néppel; megszabadítani pedig nem szabadítád meg a te népedet."
        }
    ]
}
