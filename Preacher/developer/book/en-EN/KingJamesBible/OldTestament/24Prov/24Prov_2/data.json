{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Én Sáronnak rózsája vagyok, és a völgyek lilioma."
        },
        {
            "type": "line",
            "value": "Mint a liliom a tövisek közt, olyan az én mátkám a leányok közt."
        },
        {
            "type": "line",
            "value": "Mint az almafa az erdőnek fái közt, olyan az én szerelmesem az ifjak közt. Az ő árnyékában felette igen kivánok ülni; és az ő gyümölcse gyönyörűséges az én ínyemnek."
        },
        {
            "type": "line",
            "value": "Bevisz engem a borozó házba, és zászló felettem a szerelme."
        },
        {
            "type": "line",
            "value": "Erősítsetek engem szőlővel, üdítsetek fel engem almákkal; mert betege vagyok a szerelemnek."
        },
        {
            "type": "line",
            "value": "Az ő balkeze az én fejem alatt van, és jobbkezével megölel engem."
        },
        {
            "type": "line",
            "value": "Kényszerítlek titeket, Jeruzsálemnek leányai, a vadkecskékre és a mezőnek szarvasira: fel ne költsétek és fel ne serkentsétek a szerelmet addig, amíg akarja."
        },
        {
            "type": "line",
            "value": "Az én szerelmesemnek szavát hallom, ímé, ő jő, ugrálva a hegyeken, szökellve a halmokon!"
        },
        {
            "type": "line",
            "value": "Hasonlatos az én szerelmesem az őzhöz, vagy a szarvasoknak fiához. Ímé, ott áll a mi falunkon túl, néz az ablakon keresztül, tekintget a rostélyokon keresztül,"
        },
        {
            "type": "line",
            "value": "Szóla az én szerelmesem nékem, és monda: kelj fel én mátkám, én szépem, és jöszte."
        },
        {
            "type": "line",
            "value": "Mert ímé a tél elmult, az eső elmult, elment."
        },
        {
            "type": "line",
            "value": "Virágok láttatnak a földön, az éneklésnek ideje eljött, és a gerlicének szava hallatik a mi földünkön."
        },
        {
            "type": "line",
            "value": "A fügefa érleli első gyümölcsét, és a szőlők virágzásban vannak, jóillatot adnak; kelj fel én mátkám, én szépem, és jőjj hozzám!"
        },
        {
            "type": "line",
            "value": "Én galambom, a kősziklának hasadékiban, a magas kőszálnak rejtekében, mutasd meg nékem a te orcádat, hadd halljam a te szódat; mert a te szód gyönyörűséges, és a te tekinteted ékes!"
        },
        {
            "type": "line",
            "value": "Fogjátok meg nékünk a rókákat, a rókafiakat, akik a szőlőket elpusztítják; mert a mi szőlőink virágban vannak."
        },
        {
            "type": "line",
            "value": "Az én szerelmesem enyém, és én az övé, aki a liliomok közt legeltet."
        },
        {
            "type": "line",
            "value": "Míglen meghűsül a nap és az árnyékok elmúlnak: térj meg és légy hasonló, én szerelmesem, az őzhöz, vagy a szarvasoknak fiához a Béther hegyein."
        }
    ]
}
