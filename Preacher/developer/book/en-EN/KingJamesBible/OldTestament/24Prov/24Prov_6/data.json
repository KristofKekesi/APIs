{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Szép vagy én mátkám, mint Tirsa városa, kedves, mint Jeruzsálem, rettenetes, mint a zászlós tábor."
        },
        {
            "type": "line",
            "value": "Fordítsd el a te szemeidet én tőlem, mert azok megzavarnak engem. A te hajad olyan, mint a kecskéknek nyája, melyek a Gileádról szállanak alá."
        },
        {
            "type": "line",
            "value": "A te fogaid hasonlók a juhok nyájához, melyek feljőnek a fördőből, melyek mind kettősöket ellenek, és meddő azok között nincsen."
        },
        {
            "type": "line",
            "value": "Mint a pomagránát darabja a te vakszemed, a te fátyolod alatt."
        },
        {
            "type": "line",
            "value": "Hatvanan vannak a királynék, és nyolcvanan az ágyasok és számtalan a leányzó."
        },
        {
            "type": "line",
            "value": "És az én galambom, az én tökéletesem, az ő anyjának egyetlenegye, az ő szülőjének választottja. Látják a leányok, és boldognak mondják őt, a királynéasszonyok és az ágyasok, és dicsérik őt."
        },
        {
            "type": "line",
            "value": "Kicsoda az, aki úgy láttatik mintegy hajnal, szép, mint a hold, tiszta, mint a nap, rettenetes, mint a zászlós tábor?"
        },
        {
            "type": "line",
            "value": "A diófás kertekbe mentem vala alá, hogy a völgynek zöld fűveit lássam; hogy megnézzem, ha fakad-é a szőlő, és a pomagránátfák virágzanak-é?"
        },
        {
            "type": "line",
            "value": "Nem tudtam, hogy az én elmém ültete engem az én nemes népemnek díszhintajába."
        },
        {
            "type": "line",
            "value": "Térj meg, oh Sulamit! térj meg, térj meg, hogy nézzünk téged! Mit néztek Sulamiton? mintegy Machanaimbeli körtáncot!"
        }
    ]
}
