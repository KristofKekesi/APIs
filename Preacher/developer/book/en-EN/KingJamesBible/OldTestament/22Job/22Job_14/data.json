{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "A bölcs asszony építi a maga házát; a bolond pedig önkezével rontja el azt."
        },
        {
            "type": "line",
            "value": "Aki igazán jár, féli az Urat; aki pedig elfordult az ő útaiban, megútálja őt."
        },
        {
            "type": "line",
            "value": "A bolondnak szájában van kevélységnek pálcája; a bölcseknek pedig beszéde megtartja őket."
        },
        {
            "type": "line",
            "value": "Mikor nincsenek ökrök: tiszta a jászol; a gabonának bősége pedig az ökörnek erejétől van."
        },
        {
            "type": "line",
            "value": "A hűséges tanú nem hazud; a hamis tanú pedig hazugságot bocsát szájából."
        },
        {
            "type": "line",
            "value": "A csúfoló keresi a bölcseséget, és nincs; a tudomány pedig az eszesnek könnyű."
        },
        {
            "type": "line",
            "value": "Menj el a bolond férfiú elől; és nem ismerted meg a tudománynak beszédét."
        },
        {
            "type": "line",
            "value": "Az eszesnek bölcsesége az ő útának megértése; a bolondoknak pedig bolondsága csalás."
        },
        {
            "type": "line",
            "value": "A bolondokat megcsúfolja a bűnért való áldozat; az igazak között pedig jóakarat van."
        },
        {
            "type": "line",
            "value": "A szív tudja az ő lelke keserűségét; és az ő örömében az idegen nem részes."
        },
        {
            "type": "line",
            "value": "Az istenteleneknek háza elvész; de az igazaknak sátora megvirágzik."
        },
        {
            "type": "line",
            "value": "Van olyan út, mely helyesnek látszik az ember előtt, és vége a halálra menő út."
        },
        {
            "type": "line",
            "value": "Nevetés közben is fáj a szív; és végre az öröm fordul szomorúságra."
        },
        {
            "type": "line",
            "value": "Az ő útaiból elégszik meg az elfordult elméjű; önmagából pedig a jó férfiú."
        },
        {
            "type": "line",
            "value": "Az együgyű hisz minden dolognak; az eszes pedig a maga járására vigyáz."
        },
        {
            "type": "line",
            "value": "A bölcs félvén, eltávozik a gonosztól; a bolond pedig dühöngő és elbizakodott."
        },
        {
            "type": "line",
            "value": "A hirtelen haragú bolondságot cselekszik, és a cselszövő férfi gyűlölséges lesz."
        },
        {
            "type": "line",
            "value": "Bírják az esztelenek a bolondságot örökség szerint; az eszesek pedig fonják a tudománynak koszorúját."
        },
        {
            "type": "line",
            "value": "Meghajtják magokat a gonoszok a jók előtt, és a hamisak az igaznak kapujánál."
        },
        {
            "type": "line",
            "value": "Még az ő felebarátjánál is útálatos a szegény; a gazdagnak pedig sok a barátja."
        },
        {
            "type": "line",
            "value": "Aki megútálja az ő felebarátját, vétkezik; aki pedig a szegényekkel kegyelmességet cselekszik, boldog az!"
        },
        {
            "type": "line",
            "value": "Nemde tévelyegnek, akik gonoszt szereznek? kegyelmesség pedig és igazság a jó szerzőknek."
        },
        {
            "type": "line",
            "value": "Minden munkából nyereség lesz; de az ajkaknak beszédéből csak szűkölködés."
        },
        {
            "type": "line",
            "value": "A bölcseknek ékességök az ő gazdagságuk; a tudatlanok bolondsága pedig csak bolondság."
        },
        {
            "type": "line",
            "value": "Lelkeket szabadít meg az igaz bizonyság; hazugságokat szól pedig az álnok."
        },
        {
            "type": "line",
            "value": "Az Úrnak félelmében erős a bizodalom, és az ő fiainak lesz menedéke."
        },
        {
            "type": "line",
            "value": "Az Úrnak félelme az életnek kútfeje, a halál tőrének eltávoztatására."
        },
        {
            "type": "line",
            "value": "A nép sokasága a király dicsősége; a nép elfogyása pedig az uralkodó romlása."
        },
        {
            "type": "line",
            "value": "A haragra késedelmes bővelkedik értelemmel; aki pedig elméjében hirtelenkedő, bolondságot szerez az."
        },
        {
            "type": "line",
            "value": "A szelíd szív a testnek élete; az irígység pedig a csontoknak rothadása."
        },
        {
            "type": "line",
            "value": "Aki elnyomja a szegényt, gyalázattal illeti annak teremtőjét; az pedig tiszteli, aki könyörül a szűkölködőn."
        },
        {
            "type": "line",
            "value": "Az ő nyavalyájába ejti magát az istentelen; az igaznak pedig halála idején is reménysége van."
        },
        {
            "type": "line",
            "value": "Az eszesnek elméjében nyugszik a bölcseség; ami pedig a tudatlanokban van, magát hamar megismerteti."
        },
        {
            "type": "line",
            "value": "Az igazság felmagasztalja a nemzetet; a bűn pedig gyalázatára van a népeknek."
        },
        {
            "type": "line",
            "value": "A királynak jóakaratja van az eszes szolgához; haragja pedig a megszégyenítőhöz."
        }
    ]
}
