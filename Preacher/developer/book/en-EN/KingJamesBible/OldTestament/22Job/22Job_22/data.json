{
   "meta": {
   "type": "text",
   "name": "22. Fejezet"
   },
   "data": [
        {
            "type": "line",
            "value": "Kivánatosb a jó hírnév nagy gazdagságnál; ezüstnél és aranynál a kedvesség jobb."
        },
        {
            "type": "line",
            "value": "A gazdag és szegény összetalálkoznak, mindkettőt pedig az Úr szerzi."
        },
        {
            "type": "line",
            "value": "Az eszes meglátja a bajt és elrejti magát; a bolondok pedig neki mennek és kárát vallják."
        },
        {
            "type": "line",
            "value": "Az alázatosságnak bére az Úr félelme, gazdagság és tisztesség és élet."
        },
        {
            "type": "line",
            "value": "Tövisek és tőrök vannak a gonosznak útában; aki megőrzi a maga lelkét, távol jár azoktól."
        },
        {
            "type": "line",
            "value": "Tanítsd a gyermeket az ő útjának módja szerint; még mikor megvénhedik is, el nem távozik attól."
        },
        {
            "type": "line",
            "value": "A gazdag a szegényeken uralkodik, és szolgája a kölcsönvevő a kölcsönadónak."
        },
        {
            "type": "line",
            "value": "Aki vet álnokságot, arat nyomorúságot; és az ő haragjának vesszeje megtöretik."
        },
        {
            "type": "line",
            "value": "Az irgalmas szemű ember megáldatik, mert adott az ő kenyeréből a szegénynek."
        },
        {
            "type": "line",
            "value": "Űzd el a csúfolót, és elmegy a háborgás is, és megszünik a patvarkodás és a szidalmazás."
        },
        {
            "type": "line",
            "value": "Aki szereti a szívnek tisztaságát, beszéde kedvesség: annak barátja a király."
        },
        {
            "type": "line",
            "value": "Az Úrnak szemei megőrzik a tudományt; a hitetlennek beszédét pedig felforgatja."
        },
        {
            "type": "line",
            "value": "A rest azt mondja: oroszlán van ottkin, az utcák közepén megölettetném."
        },
        {
            "type": "line",
            "value": "Mély verem az idegen asszonyoknak szája; akire haragszik az Úr, oda esik."
        },
        {
            "type": "line",
            "value": "A gyermek elméjéhez köttetett a bolondság; de a fenyítés vesszeje messze elűzi ő tőle azt."
        },
        {
            "type": "line",
            "value": "Aki elnyomja a szegényt, hogy szaporítsa az ő marháját; aki ád a gazdagnak: végre szűkölködésre jut."
        },
        {
            "type": "line",
            "value": "Hajtsd füledet, és hallgasd a bölcseknek beszédeit; és a te elmédet figyelmeztesd az én tudományomra."
        },
        {
            "type": "line",
            "value": "Mert gyönyörűséges lesz, ha megtartod azokat szívedben; legyenek együtt állandók a te ajkaidon!"
        },
        {
            "type": "line",
            "value": "Hogy az Úrban legyen a te bizodalmad, arra tanítottalak ma téged, igen, téged."
        },
        {
            "type": "line",
            "value": "Nem írtam-é néked drága szép tanulságokat, tanácsokban és tudományban?"
        },
        {
            "type": "line",
            "value": "Hogy tudtodra adjam néked az igazság beszédinek bizonyos voltát: hogy igaz beszédet vígy válaszul elküldőidnek."
        },
        {
            "type": "line",
            "value": "Ne rabold ki a szegényt, mert szegény ő; és meg ne rontsd a nyomorultat a kapuban;"
        },
        {
            "type": "line",
            "value": "Mert az Úr forgatja azoknak ügyét, és az ő kirablóik életét elragadja."
        },
        {
            "type": "line",
            "value": "Ne tarts barátságot a haragossal, és a dühösködővel ne menj;"
        },
        {
            "type": "line",
            "value": "Hogy el ne tanuld az ő útait, és tőrt ne keress tennen magadnak."
        },
        {
            "type": "line",
            "value": "Ne légy azok közt, akik kézbe csapnak, akik adósságért kezeskednek."
        },
        {
            "type": "line",
            "value": "Ha nincs néked miből megadnod; miért vegye el a te ágyadat te alólad?"
        },
        {
            "type": "line",
            "value": "Ne bontsd el a régi határt, melyet csináltak a te eleid."
        },
        {
            "type": "line",
            "value": "Láttál-é az ő dolgában szorgalmatos embert? A királyok előtt álland, nem marad meg az alsó rendűek között."
        }
    ]
}
