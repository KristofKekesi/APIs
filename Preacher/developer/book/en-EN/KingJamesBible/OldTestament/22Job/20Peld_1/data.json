{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Salamonnak, Dávid fiának, Izráel királyának példabeszédei,"
        },
        {
            "type": "line",
            "value": "Bölcseség és erkölcsnek tanulására, értelmes beszédek megértésére;"
        },
        {
            "type": "line",
            "value": "Okos fenyítéknek, igazságnak és ítéletnek és becsületességnek megnyerésére;"
        },
        {
            "type": "line",
            "value": "Együgyűeknek eszesség, gyermeknek tudomány és meggondolás adására."
        },
        {
            "type": "line",
            "value": "Hallja a bölcs és öregbítse az ő tanulságát, és az értelmes szerezzen érett tanácsokat."
        },
        {
            "type": "line",
            "value": "Példabeszédnek és példázatnak, bölcsek beszédeinek és találós meséinek megértésére."
        },
        {
            "type": "line",
            "value": "Az Úrnak félelme feje a bölcseségnek; a bölcseséget és erkölcsi tanítást a bolondok megútálják."
        },
        {
            "type": "line",
            "value": "Hallgasd, fiam, a te atyádnak erkölcsi tanítását, és a te anyádnak oktatását el ne hagyd."
        },
        {
            "type": "line",
            "value": "Mert kedves ékesség lesz a te fejednek, és aranylánc a te nyakadra."
        },
        {
            "type": "line",
            "value": "Fiam, ha a bűnösök el akarnak csábítani téged: ne fogadd beszédöket."
        },
        {
            "type": "line",
            "value": "Ha azt mondják: jere mi velünk, leselkedjünk vér után, rejtezzünk el az ártatlan ellen ok nélkül;"
        },
        {
            "type": "line",
            "value": "Nyeljük el azokat, mint a sír elevenen, és egészen, mint akik mélységbe szállottak;"
        },
        {
            "type": "line",
            "value": "Minden drága marhát nyerünk, megtöltjük a mi házainkat zsákmánnyal;"
        },
        {
            "type": "line",
            "value": "Sorsodat vesd közénk; egy erszényünk legyen mindnyájunknak:"
        },
        {
            "type": "line",
            "value": "Fiam, ne járj egy úton ezekkel, tartóztasd meg lábaidat ösvényüktől;"
        },
        {
            "type": "line",
            "value": "Mert lábaik a gonoszra futnak, és sietnek a vérnek ontására."
        },
        {
            "type": "line",
            "value": "Mert hiába vetik ki a hálót minden szárnyas állat szemei előtt:"
        },
        {
            "type": "line",
            "value": "Ezek mégis vérök árán is ólálkodnak, lelkök árán is leselkednek;"
        },
        {
            "type": "line",
            "value": "Ilyen az útja minden kapzsi embernek: gazdájának életét veszi el."
        },
        {
            "type": "line",
            "value": "A bölcseség künn szerül-szerte kiált; az utcákon zengedezteti az ő szavát."
        },
        {
            "type": "line",
            "value": "Lármás utcafőkön kiált a kapuk bemenetelin, a városban szólja az ő beszédit."
        },
        {
            "type": "line",
            "value": "Míglen szeretitek, oh ti együgyűek az együgyűséget, és gyönyörködnek a csúfolók csúfolásban, és gyűlölik a balgatagok a tudományt?!"
        },
        {
            "type": "line",
            "value": "Térjetek az én dorgálásomhoz; ímé közlöm veletek az én lelkemet, tudtotokra adom az én beszédimet néktek."
        },
        {
            "type": "line",
            "value": "Mivelhogy hívtalak titeket, és vonakodtatok, kiterjesztém az én kezemet, és senki eszébe nem vette;"
        },
        {
            "type": "line",
            "value": "És elhagytátok minden én tanácsomat, és az én feddésemmel nem gondoltatok:"
        },
        {
            "type": "line",
            "value": "Én is a ti nyomorúságtokon nevetek, megcsúfollak, mikor eljő az, amitől féltek."
        },
        {
            "type": "line",
            "value": "Mikor eljő, mint a vihar, az, amitől féltek, és a ti nyomorúságtok, mint a forgószél elközelget: mikor eljő ti reátok a nyomorgatás és a szorongatás."
        },
        {
            "type": "line",
            "value": "Akkor segítségül hívnak engem, de nem hallgatom meg: keresnek engem, de meg nem találnak."
        },
        {
            "type": "line",
            "value": "Azért hogy gyűlölték a bölcseséget, és az Úrnak félelmét nem választották."
        },
        {
            "type": "line",
            "value": "Nem engedtek az én tanácsomnak; megvetették minden én feddésemet."
        },
        {
            "type": "line",
            "value": "Esznek azért az ő útjoknak gyümölcséből, és az ő tanácsokból megelégednek."
        },
        {
            "type": "line",
            "value": "Mert az együgyűeknek pártossága megöli őket, és a balgatagoknak szerencséje elveszti őket."
        },
        {
            "type": "line",
            "value": "Aki pedig hallgat engem, lakozik bátorságosan, és csendes lesz a gonosznak félelmétől."
        }
    ]
}
