{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Fiam! ha kezes lettél a te barátodért, és kezedet adván, kötelezted magadat másért:"
        },
        {
            "type": "line",
            "value": "Szádnak beszédei által estél tőrbe, megfogattattál a te szádnak beszédivel."
        },
        {
            "type": "line",
            "value": "Ezt míveld azért fiam, és mentsd ki magadat, mert a te felebarátodnak kezébe jutottál; eredj, alázd meg magadat, és kényszerítsd felebarátodat."
        },
        {
            "type": "line",
            "value": "Még álmot se engedj szemeidnek, se szunnyadást szemöldökidnek,"
        },
        {
            "type": "line",
            "value": "Szabadítsd ki magadat, mint a zerge a vadász kezéből, és mint a madár a madarásznak kezéből."
        },
        {
            "type": "line",
            "value": "Eredj a hangyához, te rest, nézd meg az ő útait, és légy bölcs!"
        },
        {
            "type": "line",
            "value": "Akinek nincs vezére, igazgatója, vagy ura,"
        },
        {
            "type": "line",
            "value": "Nyárban szerzi meg az ő kenyerét, aratáskor gyűjti eledelét."
        },
        {
            "type": "line",
            "value": "Oh te rest, meddig fekszel? mikor kelsz fel a te álmodból?"
        },
        {
            "type": "line",
            "value": "Még egy kis álom, még egy kis szunnyadás, még egy kis kéz-összefonás, hogy pihenjek;"
        },
        {
            "type": "line",
            "value": "Így jő el, mint az útonjáró, a te szegénységed, és a te szűkölködésed, mint a paizsos férfiú!"
        },
        {
            "type": "line",
            "value": "Haszontalan ember, hamis férfiú, aki álnok szájjal jár,"
        },
        {
            "type": "line",
            "value": "Aki hunyorgat szemeivel; lábaival is szól, és ujjaival jelt ád."
        },
        {
            "type": "line",
            "value": "Álnokság van az ő szívében, gonoszt forral minden időben, háborúságot indít."
        },
        {
            "type": "line",
            "value": "Annakokáért hirtelen eljő az ő nyomorúsága, gyorsan megrontatik, s nem lesz gyógyulása."
        },
        {
            "type": "line",
            "value": "E hat dolgot gyűlöli az Úr, és hét dolog útálat az ő lelkének:"
        },
        {
            "type": "line",
            "value": "A kevély szemek, a hazug nyelv, és az ártatlan vért ontó kezek,"
        },
        {
            "type": "line",
            "value": "Az álnok gondolatokat forraló elme, a gonoszra sietséggel futó lábak,"
        },
        {
            "type": "line",
            "value": "A hazugságlehelő hamis tanú, és aki szerez háborúságokat az atyafiak között!"
        },
        {
            "type": "line",
            "value": "Őrizd meg, fiam, atyád parancsolatját, és anyád tanítását el ne hagyd."
        },
        {
            "type": "line",
            "value": "Kösd azokat szívedre mindenkor, fűzd a nyakadba."
        },
        {
            "type": "line",
            "value": "Valahová mégysz, vezérel téged, mikor aluszol, őriz téged, mikor felserkensz, beszélget te veled."
        },
        {
            "type": "line",
            "value": "Mert szövétnek a parancsolat, és a tudomány világosság, és életnek úta a tanító-feddések."
        },
        {
            "type": "line",
            "value": "Hogy a gonosz asszonytól téged megőrizzenek, az idegen asszony nyelvének hizelkedésétől."
        },
        {
            "type": "line",
            "value": "Ne kivánd az ő szépségét szivedben, és meg ne fogjon téged szemöldökeivel;"
        },
        {
            "type": "line",
            "value": "Mert a parázna asszony miatt jut az ember egy darab kenyérre, és más férfi felesége drága életet vadász!"
        },
        {
            "type": "line",
            "value": "Vehet-é valaki tüzet az ő kebelébe, hogy ruhái meg ne égnének?"
        },
        {
            "type": "line",
            "value": "Vagy járhat-é valaki elevenszénen, hogy lábai meg ne égnének?"
        },
        {
            "type": "line",
            "value": "Így van, valaki bemegy felebarátjának feleségéhez, nem marad büntetlen, valaki illeti azt!"
        },
        {
            "type": "line",
            "value": "Nem útálják meg a lopót, ha lop az ő kivánságának betöltésére, mikor éhezik;"
        },
        {
            "type": "line",
            "value": "És ha rajta kapatik, hétannyit kell adnia, az ő házának minden marháját érette adhatja;"
        },
        {
            "type": "line",
            "value": "Aki pedig asszonynyal paráználkodik, bolond; aki magát el akarja veszteni, az cselekszi ezt!"
        },
        {
            "type": "line",
            "value": "Vereséget és gyalázatot nyer, és az ő gyalázatja el nem töröltetik."
        },
        {
            "type": "line",
            "value": "Mert a féltékenység a férfiú haragja, és nem cselekszik kegyelmességgel a bosszúállásnak napján."
        },
        {
            "type": "line",
            "value": "Nem gondol semmi váltsággal, nem nyugszik meg rajta, még ha nagy sok ajándékot adsz is néki."
        }
    ]
}
