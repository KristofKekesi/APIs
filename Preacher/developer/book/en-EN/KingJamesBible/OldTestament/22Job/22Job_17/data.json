{
   "meta": {
   "type": "text",
   "name": "17. Fejezet"
   },
   "data": [
        {
            "type": "line",
            "value": "Jobb a száraz falat, melylyel van csendesség; mint a levágott barmokkal teljes ház, melyben háborúság van."
        },
        {
            "type": "line",
            "value": "Az értelmes szolga uralkodik a gyalázatos fiún, és az atyafiak között az örökségnek részét veszi."
        },
        {
            "type": "line",
            "value": "Az olvasztótégely az ezüst számára van, és a kemence az aranyéra; a szívek vizsgálója pedig az Úr."
        },
        {
            "type": "line",
            "value": "A gonosztevő hallgat az álnok beszédekre, a csalárd hallgat a gonosz nyelvre."
        },
        {
            "type": "line",
            "value": "Aki megcsúfolja a szegényt, gyalázattal illeti annak Teremtőjét; aki gyönyörködik másnak nyomorúságában, büntetlen nem lészen!"
        },
        {
            "type": "line",
            "value": "A véneknek ékessége az unokák, és a fiaknak ékessége az atyák."
        },
        {
            "type": "line",
            "value": "Nem illik a bolondnak az ékes beszéd; még kevésbbé a tisztességesnek a hazug beszéd."
        },
        {
            "type": "line",
            "value": "Drága kő az ajándék elfogadójának szemei előtt; mindenütt, ahova csak fordul, okosan cselekszik."
        },
        {
            "type": "line",
            "value": "Elfedezi a vétket, aki keresi a szeretetet; aki pedig ismétlen előhoz egy dolgot, elszakasztja egymástól a barátságosokat is."
        },
        {
            "type": "line",
            "value": "Foganatosb a dorgálás az eszesnél, mint ha megvernéd a bolondot százszor is."
        },
        {
            "type": "line",
            "value": "Csak ellenkezést keres a gonosz, végre kegyetlen követ bocsáttatik ellene."
        },
        {
            "type": "line",
            "value": "Találjon valakire a fiától megfosztott medve, csak ne a bolond az ő bolondságában."
        },
        {
            "type": "line",
            "value": "Aki fizet gonoszt a jóért, nem távozik el a gonosz annak házától."
        },
        {
            "type": "line",
            "value": "Mint aki árvizet szabadít el, olyan a háborúság kezdete; azért minekelőtte kihatna, hagyd el a versengést."
        },
        {
            "type": "line",
            "value": "Aki igaznak mondja a bűnöst, és kárhoztatja az igazat, útálatos az Úrnak egyaránt mind a kettő."
        },
        {
            "type": "line",
            "value": "Miért van a vétel ára a bolondnak kezében a bölcseség megszerzésére, holott nincsen néki elméje?"
        },
        {
            "type": "line",
            "value": "Minden időben szeret, aki igaz barát, és testvérül születik a nyomorúság idejére."
        },
        {
            "type": "line",
            "value": "Értelmetlen ember az, aki kezét adja, fogadván kezességet barátja előtt."
        },
        {
            "type": "line",
            "value": "Szereti a gonoszt, aki szereti a háborúságot; aki magasbítja kapuját, romlást keres."
        },
        {
            "type": "line",
            "value": "Az elfordult szívű ember nem nyerhet jót, és aki az ő nyelvével gonosz, esik nyomorúságba."
        },
        {
            "type": "line",
            "value": "Aki szül bolondot, szüli ő magának bánatra; és nem örvendez a bolondnak atyja."
        },
        {
            "type": "line",
            "value": "A vidám elme jó orvosságul szolgál; a szomorú lélek pedig megszáraztja a csontokat."
        },
        {
            "type": "line",
            "value": "A kebelből kivett ajándékot az istentelen elveszi, a törvény útának elfordítására."
        },
        {
            "type": "line",
            "value": "Az eszesnek orcájából kitetszik a bölcseség; a bolondnak pedig szemei országolnak a földnek végéig."
        },
        {
            "type": "line",
            "value": "Búsulása az ő atyjának a bolond fiú, és az ő szülőjének keserűsége."
        },
        {
            "type": "line",
            "value": "Még megbirságolni is az igazat nem jó, a tisztességest megverni igazságáért."
        },
        {
            "type": "line",
            "value": "Aki megtartóztatja beszédét, az tudós ember, és aki higgadt lelkű, az értelmes férfiú."
        },
        {
            "type": "line",
            "value": "Még a bolond is, amikor hallgat, bölcsnek ítéltetik; mikor ajkait bezárja, eszesnek."
        }
    ]
}
