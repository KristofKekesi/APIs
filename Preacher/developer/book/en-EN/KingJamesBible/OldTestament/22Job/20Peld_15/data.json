{
   "meta": {
   "type": "text",
   "name": "15. Fejezet"
   },
   "data": [
        {
            "type": "line",
            "value": "Az engedelmes felelet elfordítja a harag felgerjedését; a megbántó beszéd pedig támaszt haragot."
        },
        {
            "type": "line",
            "value": "A bölcsek nyelve beszél jó tudományt: a tudatlanoknak száján pedig bolondság buzog ki."
        },
        {
            "type": "line",
            "value": "Minden helyeken vannak az Úrnak szemei, nézvén a jókat és gonoszokat."
        },
        {
            "type": "line",
            "value": "A nyelv szelídsége életnek fája; az abban való hamisság pedig a léleknek gyötrelme."
        },
        {
            "type": "line",
            "value": "A bolond megútálja az ő atyjának tanítását; aki pedig megbecsüli a dorgálást, igen eszes."
        },
        {
            "type": "line",
            "value": "Az igaznak házában nagy kincs van; az istentelennek jövedelmében pedig háborúság."
        },
        {
            "type": "line",
            "value": "A bölcseknek ajkaik hintegetnek tudományt; a bolondoknak pedig elméje nem helyes."
        },
        {
            "type": "line",
            "value": "Az istentelenek áldozatja gyűlölséges az Úrnak; az igazak könyörgése pedig kedves néki."
        },
        {
            "type": "line",
            "value": "Utálat az Úrnál az istentelennek úta; azt pedig, aki követi az igazságot, szereti."
        },
        {
            "type": "line",
            "value": "Gonosz dorgálás jő arra, aki útját elhagyja; aki gyűlöli a fenyítéket, meghal."
        },
        {
            "type": "line",
            "value": "A sír és a pokol az Úr előtt vannak; mennyivel inkább az emberek szíve."
        },
        {
            "type": "line",
            "value": "Nem szereti a csúfoló a feddést, és a bölcsekhez nem megy."
        },
        {
            "type": "line",
            "value": "A vidám elme megvidámítja az orcát; de a szívnek bánatja miatt a lélek megszomorodik."
        },
        {
            "type": "line",
            "value": "Az eszesnek elméje keresi a tudományt; a tudatlanok szája pedig legel bolondságot."
        },
        {
            "type": "line",
            "value": "Minden napjai a szegénynek nyomorúságosak; a vidám elméjűnek pedig szüntelen lakodalma van."
        },
        {
            "type": "line",
            "value": "Jobb a kevés az Úrnak félelmével, mint a temérdek kincs, ahol háborúság van."
        },
        {
            "type": "line",
            "value": "Jobb a paréjnak étele, ahol szeretet van, mint a hízlalt ökör, ahol van gyűlölség."
        },
        {
            "type": "line",
            "value": "A haragos férfiú szerez háborúságot; a hosszútűrő pedig lecsendesíti a háborgást."
        },
        {
            "type": "line",
            "value": "A restnek útja olyan, mint a tövises sövény; az igazaknak pedig útja megegyengetett."
        },
        {
            "type": "line",
            "value": "A bölcs fiú örvendezteti az atyját; a bolond ember pedig megútálja az anyját."
        },
        {
            "type": "line",
            "value": "A bolondság öröme az esztelennek; de az értelmes férfiú igazán jár."
        },
        {
            "type": "line",
            "value": "Hiábavalók lesznek a gondolatok, mikor nincs tanács; de a tanácsosok sokaságában előmennek."
        },
        {
            "type": "line",
            "value": "Öröme van az embernek szája feleletében; és az idejében mondott beszéd, oh mely igen jó!"
        },
        {
            "type": "line",
            "value": "Az életnek úta felfelé van az értelmes ember számára, hogy eltávozzék a pokoltól, mely aláfelé van."
        },
        {
            "type": "line",
            "value": "A kevélyeknek házát kiszakgatja az Úr; megerősíti pedig az özvegynek határát."
        },
        {
            "type": "line",
            "value": "Útálatosak az Úrnak a gonosz gondolatok; de kedvesek a tiszta beszédek."
        },
        {
            "type": "line",
            "value": "Megháborítja az ő házát, aki követi a telhetetlenséget; aki pedig gyűlöli az ajándékokat, él az."
        },
        {
            "type": "line",
            "value": "Az igaznak elméje meggondolja, mit szóljon; az istenteleneknek pedig szája ontja a gonoszt."
        },
        {
            "type": "line",
            "value": "Messze van az Úr az istentelenektől; az igazaknak pedig könyörgését meghallgatja."
        },
        {
            "type": "line",
            "value": "A szemek világa megvidámítja a szívet; a jó hír megerősíti a csontokat."
        },
        {
            "type": "line",
            "value": "Amely fül hallgatja az életnek dorgálását, a bölcsek között lakik."
        },
        {
            "type": "line",
            "value": "Aki elvonja magát az erkölcsi tanítástól, megútálja az ő lelkét; aki pedig hallgatja a feddést, értelmet szerez."
        },
        {
            "type": "line",
            "value": "Az Úrnak félelme a bölcseségnek tudománya, és a tisztességnek előtte jár az alázatosság."
        }
    ]
}
