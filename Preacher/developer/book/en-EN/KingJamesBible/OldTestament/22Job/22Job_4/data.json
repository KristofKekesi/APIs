{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Halljátok meg, fiaim, atyátok erkölcsi tanítását, és figyelmezzetek az értelemnek megtudására."
        },
        {
            "type": "line",
            "value": "Mert jó tanulságot adok néktek; az én tudományomat el ne hagyjátok."
        },
        {
            "type": "line",
            "value": "Mert én atyámnak fia voltam, gyenge és egyetlenegy az én anyám előtt."
        },
        {
            "type": "line",
            "value": "Tehát tanított engem, és mondá nékem: tartsa meg az én beszédemet a te elméd, hogy megtartván az én parancsolatimat, élj;"
        },
        {
            "type": "line",
            "value": "Szerezz bölcseséget, szerezz eszességet; ne felejtkezzél el, se el ne hajolj az én számnak beszéditől."
        },
        {
            "type": "line",
            "value": "Ne hagyd el azt, és megtart téged; szeresd azt, és megőriz téged."
        },
        {
            "type": "line",
            "value": "A bölcseség kezdete ez: szerezz bölcseséget, és minden keresményedből szerezz értelmet."
        },
        {
            "type": "line",
            "value": "Magasztald fel azt, és felmagasztal téged; tiszteltté tesz téged, ha hozzád öleled azt."
        },
        {
            "type": "line",
            "value": "Ád a te fejednek kedvességnek koszorúját; igen szép ékes koronát ád néked."
        },
        {
            "type": "line",
            "value": "Hallgasd, fiam, és vedd be az én beszédimet; így sokasulnak meg néked a te életednek esztendei."
        },
        {
            "type": "line",
            "value": "Bölcseségnek útára tanítottalak téged, vezettelek téged az igazságnak ösvényin."
        },
        {
            "type": "line",
            "value": "Mikor jársz, semmi nem szorítja meg a te járásodat; és ha futsz, nem ütközöl meg."
        },
        {
            "type": "line",
            "value": "Ragaszkodjál az erkölcsi tanításhoz, ne hagyd el; őrizd meg azt, mert az a te életed."
        },
        {
            "type": "line",
            "value": "A hitetleneknek útjára ne menj, se ne járj a gonoszok ösvényén."
        },
        {
            "type": "line",
            "value": "Hagyd el, át ne menj rajta; térj el tőle, és menj tovább."
        },
        {
            "type": "line",
            "value": "Mert nem alhatnak azok, ha gonoszt nem cselekesznek: és kimegy szemükből az álom, ha mást romlásra nem juttatnak."
        },
        {
            "type": "line",
            "value": "Mert az istentelenségnek étkét eszik, és az erőszaktételnek borát isszák."
        },
        {
            "type": "line",
            "value": "Az igazak ösvénye pedig olyan, mint a hajnal világossága, mely minél tovább halad, annál világosabb lesz, a teljes délig."
        },
        {
            "type": "line",
            "value": "Az istentelenek útja pedig olyan, mint a homály, nem tudják miben ütköznek meg."
        },
        {
            "type": "line",
            "value": "Fiam, az én szavaimra figyelmezz, az én beszédimre hajtsad füledet."
        },
        {
            "type": "line",
            "value": "Ne távozzanak el a te szemeidtől, tartsd meg ezeket a te elmédben."
        },
        {
            "type": "line",
            "value": "Mert életök ezek azoknak, akik megnyerik, és egész testöknek egészség."
        },
        {
            "type": "line",
            "value": "Minden féltett dolognál jobban őrizd meg szívedet, mert abból indul ki minden élet."
        },
        {
            "type": "line",
            "value": "Vesd el tőled a száj hamisságát, és az ajkak álnokságát távoztasd el magadtól."
        },
        {
            "type": "line",
            "value": "A te szemeid előre nézzenek, és szemöldökid egyenest magad elé irányuljanak."
        },
        {
            "type": "line",
            "value": "Egyengesd el lábaid ösvényit, s minden te útaid állhatatosak legyenek."
        },
        {
            "type": "line",
            "value": "Ne térj jobbra, se balra, fordítsd el a te lábadat a gonosztól."
        }
    ]
}
