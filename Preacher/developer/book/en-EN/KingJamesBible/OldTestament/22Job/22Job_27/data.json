{
   "meta": {
   "type": "text",
   "name": "27. Fejezet"
   },
   "data": [
        {
            "type": "line",
            "value": "Ne dicsekedjél a holnapi nappal; mert nem tudod, mit hoz a nap tereád."
        },
        {
            "type": "line",
            "value": "Dicsérjen meg téged más, és ne a te szájad; az idegen, és ne a te ajkaid."
        },
        {
            "type": "line",
            "value": "Nehézség van a kőben, és teher a fövényben; de a bolondnak haragja nehezebb mind a kettőnél."
        },
        {
            "type": "line",
            "value": "A búsulásban kegyetlenség van, és a haragban áradás; de ki állhatna meg az irígység előtt?"
        },
        {
            "type": "line",
            "value": "Jobb a nyilvánvaló dorgálás a titkos szeretetnél."
        },
        {
            "type": "line",
            "value": "Jószándékból valók a barátságos embertől vett sebek; és temérdek a gyűlölőnek csókja."
        },
        {
            "type": "line",
            "value": "A jóllakott ember még a lépesmézet is megtapodja; de az éhes embernek minden keserű édes."
        },
        {
            "type": "line",
            "value": "Mint a madárka, ki elbujdosott fészkétől, olyan az ember, aki elbujdosott az ő lakóhelyétől."
        },
        {
            "type": "line",
            "value": "Mint a kenet és jó illat megvídámítja a szívet: úgy az ő barátjának édes szavai is, melyek lelke tanácsából valók."
        },
        {
            "type": "line",
            "value": "A te barátodat, és a te atyádnak barátját el ne hagyd, és a te atyádfiának házába be ne menj nyomorúságodnak idején. Jobb a közel való szomszéd a messze való atyafinál."
        },
        {
            "type": "line",
            "value": "Légy bölcs fiam, és vídámítsd meg az én szívemet; hogy megfelelhessek annak, aki engem ócsárol."
        },
        {
            "type": "line",
            "value": "Az eszes meglátja a bajt, elrejti magát; az esztelenek neki mennek, kárát vallják."
        },
        {
            "type": "line",
            "value": "Vedd el a ruháját, mert kezes lett másért, és az idegenért zálogold meg."
        },
        {
            "type": "line",
            "value": "Aki nagy hangon áldja az ő barátját, reggel jó idején felkelvén; átokul tulajdoníttatik néki."
        },
        {
            "type": "line",
            "value": "A sebes záporeső idején való szüntelen csepegés, és a morgó asszonyember hasonlók."
        },
        {
            "type": "line",
            "value": "Valaki el akarja azt rejteni, szelet rejt el, és az ő jobbja olajjal találkozik."
        },
        {
            "type": "line",
            "value": "Miképpen egyik vassal a másikat élesítik, akképpen az ember élesíti az ő barátjának orcáját."
        },
        {
            "type": "line",
            "value": "Mint aki őrzi a fügét, eszik annak gyümölcséből, úgy aki az ő urára vigyáz, tiszteltetik."
        },
        {
            "type": "line",
            "value": "Mint a vízben egyik orca a másikat megmutatja, úgy egyik embernek szíve a másikat."
        },
        {
            "type": "line",
            "value": "Mint a sír és a pokol meg nem elégednek, úgy az embernek szemei meg nem elégednek."
        },
        {
            "type": "line",
            "value": "Mint az ezüst a tégelyben, és az arany a kemencében próbáltatik meg, úgy az ember az ő híre-neve szerint."
        },
        {
            "type": "line",
            "value": "Ha megtörnéd is a bolondot mozsárban mozsártörővel a megtört gabona között, nem távoznék el ő tőle az ő bolondsága."
        },
        {
            "type": "line",
            "value": "Szorgalmasan megismerd a te juhaid külsejét, gondolj a nyájakra."
        },
        {
            "type": "line",
            "value": "Mert nem örökkévaló a gazdagság, és vajjon a korona nemzetségről nemzetségre lesz-é?"
        },
        {
            "type": "line",
            "value": "Mikor levágatott a szénafű, és megtetszett a sarjú, és begyűjtettek a hegyekről a fűvek:"
        },
        {
            "type": "line",
            "value": "Vannak juhaid a te ruházatodra, és kecskebakok mezőnek árául,"
        },
        {
            "type": "line",
            "value": "És elég kecsketej a te ételedre, a te házadnépének ételére, és szolgálóleányaidnak ételül."
        }
    ]
}
