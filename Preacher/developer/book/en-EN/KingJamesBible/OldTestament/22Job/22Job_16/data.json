{
   "meta": {
   "type": "text",
   "name": "16. Fejezet"
   },
   "data": [
        {
            "type": "line",
            "value": "Az embernél vannak az elme gondolatjai; de az Úrtól van a nyelv felelete."
        },
        {
            "type": "line",
            "value": "Minden útai tiszták az embernek a maga szemei előtt; de aki a lelkeket vizsgálja, az Úr az!"
        },
        {
            "type": "line",
            "value": "Bízzad az Úrra a te dolgaidat; és a te gondolatid véghez mennek."
        },
        {
            "type": "line",
            "value": "Mindent teremtett az Úr az ő maga céljára; az istentelent is a büntetésnek napjára."
        },
        {
            "type": "line",
            "value": "Útálatos az Úrnak minden, aki elméjében felfuvalkodott, kezemet adom rá, hogy nem marad büntetetlen."
        },
        {
            "type": "line",
            "value": "Könyörületességgel és igazsággal töröltetik el a bűn; és az Úrnak félelme által távozhatunk el a gonosztól."
        },
        {
            "type": "line",
            "value": "Mikor jóakarattal van az Úr valakinek útaihoz, még annak ellenségeit is jóakaróivá teszi."
        },
        {
            "type": "line",
            "value": "Jobb a kevés igazsággal, mint a gazdag jövedelem hamissággal."
        },
        {
            "type": "line",
            "value": "Az embernek elméje gondolja meg az ő útát; de az Úr igazgatja annak járását."
        },
        {
            "type": "line",
            "value": "Jósige van a király ajkain; az ítéletben ne szóljon hamisságot az ő szája."
        },
        {
            "type": "line",
            "value": "Az Úré az igaz mérték és mérőserpenyő, az ő műve minden mérőkő."
        },
        {
            "type": "line",
            "value": "Útálatos legyen a királyoknál istentelenséget cselekedni; mert igazsággal erősíttetik meg a királyiszék."
        },
        {
            "type": "line",
            "value": "Kedvesek a királyoknak az igaz beszédek; és az igazmondót szereti a király."
        },
        {
            "type": "line",
            "value": "A királynak felgerjedt haragja olyan, mint a halál követe; de a bölcs férfiú leszállítja azt."
        },
        {
            "type": "line",
            "value": "A királynak vidám orcájában élet van; jóakaratja olyan, mint a tavaszi eső fellege."
        },
        {
            "type": "line",
            "value": "Szerzeni bölcseséget, oh menynyivel jobb az aranynál; és szerzeni eszességet, kivánatosb az ezüstnél!"
        },
        {
            "type": "line",
            "value": "Az igazak országútja eltávozás a gonosztól; megtartja magát az, aki megőrzi az ő útát."
        },
        {
            "type": "line",
            "value": "A megromlás előtt kevélység jár, és az eset előtt felfuvalkodottság."
        },
        {
            "type": "line",
            "value": "Jobb alázatos lélekkel lenni a szelídekkel, mint zsákmányon osztozni a kevélyekkel."
        },
        {
            "type": "line",
            "value": "Aki figyelmez az igére, jót nyer; és aki bízik az Úrban, oh mely boldog az!"
        },
        {
            "type": "line",
            "value": "Aki elméjében bölcs, hívatik értelmesnek; a beszédnek pedig édessége neveli a tudományt."
        },
        {
            "type": "line",
            "value": "Életnek kútfeje az értelem annak, aki bírja azt; de a bolondok fenyítéke bolondságuk."
        },
        {
            "type": "line",
            "value": "A bölcsnek elméje értelmesen igazgatja az ő száját, és az ő ajkain öregbíti a tudományt."
        },
        {
            "type": "line",
            "value": "Lépesméz a gyönyörűséges beszédek; édesek a léleknek, és meggyógyítói a tetemeknek."
        },
        {
            "type": "line",
            "value": "Van oly út, mely igaz az ember szeme előtt, de vége a halálnak úta."
        },
        {
            "type": "line",
            "value": "A munkálkodó lelke magának munkálkodik; mert az ő szája kényszeríti őt."
        },
        {
            "type": "line",
            "value": "A haszontalan ember gonoszt ás ki, és az ő ajkain mintegy égő tűz van;"
        },
        {
            "type": "line",
            "value": "A gonosz ember versengést szerez, és a susárló elválasztja a jó barátokat."
        },
        {
            "type": "line",
            "value": "Az erőszakos ember elhiteti az ő felebarátját, és nem jó úton viszi őt."
        },
        {
            "type": "line",
            "value": "Aki behúnyja szemeit, azért teszi, hogy álnokságot gondoljon; aki összeszorítja ajkait, már véghez vitte a gonoszságot."
        },
        {
            "type": "line",
            "value": "Igen szép ékes korona a vénség, az igazságnak útában találtatik."
        },
        {
            "type": "line",
            "value": "Jobb a hosszútűrő az erősnél; és aki uralkodik a maga indulatján, annál, aki várost vesz meg."
        },
        {
            "type": "line",
            "value": "Az ember kebelében vetnek sorsot; de az Úrtól van annak minden ítélete."
        }
    ]
}
