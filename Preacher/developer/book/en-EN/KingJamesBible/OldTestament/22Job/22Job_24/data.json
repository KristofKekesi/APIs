{
   "meta": {
   "type": "text",
   "name": "24. Fejezet"
   },
   "data": [
        {
            "type": "line",
            "value": "Ne irígykedjél a gonosztevőkre, se ne kivánj azokkal lenni."
        },
        {
            "type": "line",
            "value": "Mert pusztítást gondol az ő szívök, és bajt szólnak az ő ajkaik."
        },
        {
            "type": "line",
            "value": "Bölcseség által építtetik a ház, és értelemmel erősíttetik meg."
        },
        {
            "type": "line",
            "value": "És tudomány által telnek meg a kamarák minden drága és gyönyörűséges marhával."
        },
        {
            "type": "line",
            "value": "A bölcs férfiú erős, és a tudós ember nagy erejű."
        },
        {
            "type": "line",
            "value": "Mert az eszes tanácsokkal viselhetsz hadat hasznodra; és a megmaradás a tanácsosok sokasága által van."
        },
        {
            "type": "line",
            "value": "Magas a bolondnak a bölcseség; a kapuban nem nyitja meg az ő száját."
        },
        {
            "type": "line",
            "value": "Aki azon gondolkodik, hogy gonoszt cselekedjék, azt cselszövőnek hívják."
        },
        {
            "type": "line",
            "value": "A balgatag dolognak gondolása bűn; és a rágalmazó az ember előtt útálatos."
        },
        {
            "type": "line",
            "value": "Ha lágyan viselted magadat a nyomorúságnak idején: szűk a te erőd."
        },
        {
            "type": "line",
            "value": "Szabadítsd meg azokat, akik a halálra vitetnek, és akik a megöletésre tántorognak, tartóztasd meg!"
        },
        {
            "type": "line",
            "value": "Ha azt mondanád: ímé, nem tudtuk ezt; nemde, aki vizsgálja az elméket, ő érti, és aki őrzi a te lelkedet, ő tudja? és kinek-kinek az ő cselekedetei szerint fizet."
        },
        {
            "type": "line",
            "value": "Egyél, fiam, mézet, mert jó; és a színméz édes a te ínyednek."
        },
        {
            "type": "line",
            "value": "Ilyennek ismerd a bölcseséget a te lelkedre nézve: ha azt megtalálod, akkor lesz jó véged, és a te reménységed el nem vész!"
        },
        {
            "type": "line",
            "value": "Ne leselkedjél, oh te istentelen, az igaznak háza ellen, ne pusztítsd el az ő ágyasházát!"
        },
        {
            "type": "line",
            "value": "Mert ha hétszer elesik is az igaz, ugyan felkél azért; az istentelenek pedig csak egy nyavalyával is elvesznek."
        },
        {
            "type": "line",
            "value": "Mikor elesik a te ellenséged: ne örülj; és mikor megütközik: ne vígadjon a te szíved,"
        },
        {
            "type": "line",
            "value": "Hogy az Úr meg ne lássa és gonosz ne legyen szemeiben, és el ne fordítsa arról az ő haragját te reád."
        },
        {
            "type": "line",
            "value": "Ne gerjedj haragra a gonosztevők ellen, ne irígykedjél az istentelenekre;"
        },
        {
            "type": "line",
            "value": "Mert a gonosznak nem lesz jó vége, az istentelenek szövétneke kialszik."
        },
        {
            "type": "line",
            "value": "Féld az Urat, fiam, és a királyt; a pártütők közé ne elegyedjél."
        },
        {
            "type": "line",
            "value": "Mert hirtelenséggel feltámad az ő nyomorúságok, és e két rendbeliek büntetését ki tudja?"
        },
        {
            "type": "line",
            "value": "Ezek is a bölcsek szavai. Személyt válogatni az ítéletben nem jó."
        },
        {
            "type": "line",
            "value": "Aki azt mondja az istentelennek: igaz vagy, ezt megátkozzák a népek, megútálják a nemzetek."
        },
        {
            "type": "line",
            "value": "Akik pedig megfeddik a bűnöst, azoknak gyönyörűségökre lesz, és jó áldás száll reájok!"
        },
        {
            "type": "line",
            "value": "Ajkakat csókolgat az, aki igaz beszédeket felel."
        },
        {
            "type": "line",
            "value": "Szerezd el kivül a te dolgodat, és készíts elő a te meződben; annakutána építsd a házadat."
        },
        {
            "type": "line",
            "value": "Ne légy bizonyság ok nélkül a te felebarátod ellen; avagy ámítanál-é valakit a te ajkaiddal?"
        },
        {
            "type": "line",
            "value": "Ne mondd ezt: amiképpen cselekedett én velem, úgy cselekszem ő vele; megfizetek az embernek az ő cselekedete szerint."
        },
        {
            "type": "line",
            "value": "A rest embernek mezejénél elmenék, és az esztelennek szőleje mellett."
        },
        {
            "type": "line",
            "value": "És ímé, mindenütt felverte a tövis, és színét elfedte a gyom; és kőgyepüje elromlott vala."
        },
        {
            "type": "line",
            "value": "Melyet én látván gondolkodám, és nézvén, ezt a tanulságot vevém abból:"
        },
        {
            "type": "line",
            "value": "Egy kis álom, egy kis szunynyadás, egy kis kézösszetevés az alvásra,"
        },
        {
            "type": "line",
            "value": "És így jő el, mint az útonjáró, a te szegénységed, és a te szükséged, mint a paizsos férfiú."
        }
    ]
}
