{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Fiam! az én tanításomról el ne felejtkezzél, és az én parancsolatimat megőrizze a te elméd;"
        },
        {
            "type": "line",
            "value": "Mert napoknak hosszú voltát, és sok esztendős életet, és békességet hoznak néked bőven."
        },
        {
            "type": "line",
            "value": "Az irgalmasság és igazság ne hagyjanak el téged: kösd azokat a te nyakadra, írd be azokat a te szívednek táblájára;"
        },
        {
            "type": "line",
            "value": "Így nyersz kedvességet és jó értelmet Istennek és embernek szemei előtt."
        },
        {
            "type": "line",
            "value": "Bizodalmad legyen az Úrban teljes elmédből; a magad értelmére pedig ne támaszkodjál."
        },
        {
            "type": "line",
            "value": "Minden te útaidban megismerd őt; akkor ő igazgatja a te útaidat."
        },
        {
            "type": "line",
            "value": "Ne légy bölcs a te magad ítélete szerint; féld az Urat, és távozzál el a gonosztól."
        },
        {
            "type": "line",
            "value": "Egészség lesz ez a te testednek, és megújulás a te csontaidnak."
        },
        {
            "type": "line",
            "value": "Tiszteld az Urat a te marhádból, a te egész jövedelmed zsengéjéből."
        },
        {
            "type": "line",
            "value": "Ekképpen megtelnek a te csűreid elégséggel, és musttal áradnak el sajtód válúi."
        },
        {
            "type": "line",
            "value": "Az Úrnak fenyítését fiam, ne útáld meg, se meg ne únd az ő dorgálását."
        },
        {
            "type": "line",
            "value": "Mert akit szeret az Úr, megdorgálja, és pedig mint az atya az ő fiát, akit kedvel."
        },
        {
            "type": "line",
            "value": "Boldog ember, aki megnyerte a bölcseséget, és az ember, aki értelmet szerez."
        },
        {
            "type": "line",
            "value": "Mert jobb ennek megszerzése az ezüstnek megszerzésénél, és a kiásott aranynál ennek jövedelme."
        },
        {
            "type": "line",
            "value": "Drágább a fényes kárbunkulusoknál, és minden te gyönyörűségeid nem hasonlíthatók hozzá."
        },
        {
            "type": "line",
            "value": "Napoknak hosszúsága van jobbjában, baljában gazdagság és tisztesség."
        },
        {
            "type": "line",
            "value": "Az ő útai gyönyörűséges útak, és minden ösvényei: békesség."
        },
        {
            "type": "line",
            "value": "Életnek fája ez azoknak, akik megragadják, és akik megtartják boldogok!"
        },
        {
            "type": "line",
            "value": "Az Úr bölcseséggel fundálta a földet, erősítette az eget értelemmel."
        },
        {
            "type": "line",
            "value": "Az ő tudománya által fakadtak ki a mélységből a vizek, és a felhők csepegnek harmatot."
        },
        {
            "type": "line",
            "value": "Fiam, ne távozzanak el a te szemeidtől, őrizd meg az igaz bölcseséget, és a meggondolást!"
        },
        {
            "type": "line",
            "value": "És lesznek ezek élet a te lelkednek, és kedvesség a te nyakadnak."
        },
        {
            "type": "line",
            "value": "Akkor bátorsággal járod a te útadat, és a te lábadat meg nem ütöd."
        },
        {
            "type": "line",
            "value": "Mikor lefekszel, nem rettegsz; hanem lefekszel és gyönyörűséges lesz a te álmod."
        },
        {
            "type": "line",
            "value": "Ne félj a hirtelen való félelemtől, és a gonoszok pusztításától, ha eljő;"
        },
        {
            "type": "line",
            "value": "Mert az Úr lesz a te bizodalmad és megőrzi a te lábadat a fogságtól."
        },
        {
            "type": "line",
            "value": "Ne fogd meg a jótéteményt azoktól, akiket illet, ha hatalmadban van annak megcselekedése."
        },
        {
            "type": "line",
            "value": "Ne mondd a te felebarátodnak: menj el, azután térj meg, és holnap adok; holott nálad van, amit kér."
        },
        {
            "type": "line",
            "value": "Ne forralj a te felebarátod ellen gonoszt, holott ő együtt ül bátorságosan te veled."
        },
        {
            "type": "line",
            "value": "Ne háborogj egy emberrel is ok nélkül, ha nem illetett gonosszal téged."
        },
        {
            "type": "line",
            "value": "Ne irígykedjél az erőszakos emberre, és néki semmi útát ne válaszd."
        },
        {
            "type": "line",
            "value": "Mert útálja az Úr az engedetlent; és az igazakkal van az ő titka."
        },
        {
            "type": "line",
            "value": "Az Úrnak átka van a gonosznak házán; de az igazaknak lakhelyét megáldja."
        },
        {
            "type": "line",
            "value": "Ha kik csúfolók, ő megcsúfolja azokat; a szelídeknek pedig ád kedvességet."
        },
        {
            "type": "line",
            "value": "A bölcsek tisztességet örökölnek; a bolondok pedig gyalázatot aratnak."
        }
    ]
}
