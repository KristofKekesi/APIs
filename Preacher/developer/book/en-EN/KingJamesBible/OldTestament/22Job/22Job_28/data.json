{
   "meta": {
   "type": "text",
   "name": "28. Fejezet"
   },
   "data": [
        {
            "type": "line",
            "value": "Minden istentelen fut, ha senki nem üldözi is; az igazak pedig, mint az ifjú oroszlán, bátrak."
        },
        {
            "type": "line",
            "value": "Az ország bűne miatt sok annak a fejedelme; az eszes és tudós ember által pedig hosszabbodik fennállása."
        },
        {
            "type": "line",
            "value": "A szegény emberből támadott elnyomója a szegényeknek hasonló a pusztító esőhöz, mely nem hágy kenyeret."
        },
        {
            "type": "line",
            "value": "Akik elhagyják a törvényt, dicsérik a latrokat; de akik megtartják a törvényt, harcolnak azokkal."
        },
        {
            "type": "line",
            "value": "A gonoszságban élő emberek nem értik meg az igazságot; akik pedig keresik az Urat, mindent megértenek."
        },
        {
            "type": "line",
            "value": "Jobb a szegény, aki jár tökéletesen, mint a kétfelé sántáló istentelen, aki gazdag."
        },
        {
            "type": "line",
            "value": "Aki megőrzi a törvényt, eszes fiú az; aki pedig társalkodik a dobzódókkal, gyalázattal illeti atyját."
        },
        {
            "type": "line",
            "value": "Aki öregbíti az ő marháját kamattal és uzsorával, annak gyűjt, aki könyörül a szegényeken."
        },
        {
            "type": "line",
            "value": "Valaki elfordítja az ő fülét a törvénynek hallásától, annak könyörgése is útálatos."
        },
        {
            "type": "line",
            "value": "Aki elcsábítja az igazakat gonosz útra, vermébe maga esik bele; a tökéletesek pedig örökség szerint bírják a jót."
        },
        {
            "type": "line",
            "value": "Bölcs az ő maga szemei előtt a gazdag ember; de az eszes szegény megvizsgálja őt."
        },
        {
            "type": "line",
            "value": "Mikor örvendeznek az igazak, nagy ékesség az; mikor pedig az istentelenek feltámadnak, keresni kell az embert."
        },
        {
            "type": "line",
            "value": "Aki elfedezi az ő vétkeit, nem lesz jó dolga; aki pedig megvallja és elhagyja, irgalmasságot nyer."
        },
        {
            "type": "line",
            "value": "Boldog ember, aki szüntelen retteg; aki pedig megkeményíti az ő szívét, bajba esik."
        },
        {
            "type": "line",
            "value": "Mint az ordító oroszlán és éhező medve, olyan a szegény népen uralkodó istentelen."
        },
        {
            "type": "line",
            "value": "Az értelemben szűkölködő fejedelem nagy elnyomó is; de aki gyűlöli a hamis nyereséget, meghosszabbítja napjait."
        },
        {
            "type": "line",
            "value": "Az ember, akit ember-vér terhel, a sírig fut; senki ne támogassa őt."
        },
        {
            "type": "line",
            "value": "Aki jár tökéletesen, megtartatik; aki pedig álnokul két úton jár, egyszerre elesik."
        },
        {
            "type": "line",
            "value": "Aki munkálja az ő földét, megelégedik étellel; aki pedig hiábavalóságok után futkos, megelégedik szegénységgel."
        },
        {
            "type": "line",
            "value": "A hivő ember bővelkedik áldásokkal; de aki hirtelen akar gazdagulni, büntetlen nem marad."
        },
        {
            "type": "line",
            "value": "Személyt válogatni nem jó; mert még egy falat kenyérért is vétkezhetik az ember."
        },
        {
            "type": "line",
            "value": "Siet a marhakeresésre a gonosz szemű ember; és nem veszi észre, hogy szükség jő reá."
        },
        {
            "type": "line",
            "value": "Aki megfeddi az embert, végre is inkább kedvességet talál, mint a sima nyelvű."
        },
        {
            "type": "line",
            "value": "Aki megrabolja az atyját, és anyját és azt mondja: nem vétek! társa a romboló embernek."
        },
        {
            "type": "line",
            "value": "A telhetetlen lélek háborúságot szerez; aki pedig bízik az Úrban, megerősödik."
        },
        {
            "type": "line",
            "value": "Aki bízik magában, bolond az; aki pedig jár bölcsen, megszabadul."
        },
        {
            "type": "line",
            "value": "Aki ád a szegénynek, nem lesz néki szüksége; aki pedig elrejti a szemét, megsokasulnak rajta az átkok."
        },
        {
            "type": "line",
            "value": "Mikor felemeltetnek az istentelenek, elrejti magát az ember; de mikor azok elvesznek, öregbülnek az igazak."
        }
    ]
}
