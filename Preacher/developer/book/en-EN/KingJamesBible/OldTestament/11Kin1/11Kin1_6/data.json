{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "És megépítteték az Úrnak háza az Izráel fiainak Égyiptom földéből való kijövetele után a négyszáznyolcvanadik esztendőben, Salamon Izráel felett való uralkodásának negyedik esztendejében, a Zif hónapban, mely a második hónap."
        },
        {
            "type": "line",
            "value": "És a ház, amelyet Salamon király az Úrnak építe, hatvan sing hosszú, húsz sing széles és harminc sing magas volt."
        },
        {
            "type": "line",
            "value": "És egy tornác vala a ház temploma előtt, amelynek a hossza húsz sing volt, a háznak szélessége szerint; a szélessége pedig tíz sing volt a ház hosszában."
        },
        {
            "type": "line",
            "value": "És építe a házon ablakokat is lezárt rostélyzattal."
        },
        {
            "type": "line",
            "value": "És építe a ház falaira emeleteket köröskörül, a ház falai körül a szent helyen és a szentek szentjén, és készíte mellék helyiségeket körül."
        },
        {
            "type": "line",
            "value": "Az alsó emelet belső szélessége öt sing, a középső szélessége hat sing és a harmadik szélessége hét sing volt, és bemélyedéseket építe a ház körül kivülről, hogy az emeletek gerendái ne nyúljanak be a ház falaiba."
        },
        {
            "type": "line",
            "value": "Mikor pedig a ház építteték, a kőbányának egészen kifaragott köveiből építtetett, úgy hogy sem kalapácsnak, sem fejszének, sem valami egyéb vasszerszámnak pengése nem hallattatott a háznak felépítésénél."
        },
        {
            "type": "line",
            "value": "Az alsó emelet középső mellékhelyiségéhez egy ajtó vezetett a ház jobb oldalán, és egy csiga-grádics vitt fel a középső emeletbe, és a középsőből a harmadikba."
        },
        {
            "type": "line",
            "value": "Megépíté ekként azt a házat és elvégezé, és befedé a házat gerendákkal és cédrusfadeszkákkal."
        },
        {
            "type": "line",
            "value": "És megépíté az emeleteket az egész ház körül, amelyeknek magasságok öt-öt sing volt, és a házhoz cédrusfagerendákkal ragasztattak."
        },
        {
            "type": "line",
            "value": "És lőn az Úrnak beszéde Salamonhoz, ezt mondván:"
        },
        {
            "type": "line",
            "value": "Ez ama ház, amelyet te építesz: Ha az én rendelésimben jársz, és az én ítéletim szerint cselekszel, és megtartod minden én parancsolatimat, azokban járván: Én is bizonyára megerősítem veled az én beszédemet, amelyet szólottam Dávidnak, a te atyádnak;"
        },
        {
            "type": "line",
            "value": "És az Izráel fiai között lakozom, és nem hagyom el az én népemet, az Izráelt."
        },
        {
            "type": "line",
            "value": "Megépíté azért Salamon azt a házat, és elvégezé azt."
        },
        {
            "type": "line",
            "value": "És megbéllelé a ház falait belől cédrusfával, a ház padlózatától egészen a padlásig beborítá belől fával; a ház padlózatát pedig beborítá fenyődeszkákkal."
        },
        {
            "type": "line",
            "value": "És építe a ház hátulján egy húsz sing hosszú cédrusfa falat a padlózattól egész a padlásig, és építé azt a ház hátulsó részének: szentek-szentjének."
        },
        {
            "type": "line",
            "value": "Az előtte való szenthely hossza negyven sing volt."
        },
        {
            "type": "line",
            "value": "Belülről az egész ház merő cédrus volt, kivésett sártökökkel és kinyilt virágbimbókkal, úgy hogy semmi kő ki nem látszott."
        },
        {
            "type": "line",
            "value": "És a szentek-szentjét építé a ház belső részében, hogy abba helyheztesse az Úr szövetségének ládáját."
        },
        {
            "type": "line",
            "value": "A szentek-szentje belső részének a hossza vala húsz sing, a szélessége is húsz sing, a magassága is húsz sing, és beborítá azt finom aranynyal; az oltárt is beborítá cédrusdeszkákkal."
        },
        {
            "type": "line",
            "value": "És Salamon beborította a házat belől finom aranynyal, és arany láncot vont a belső rész előtt, amelyet szintén bevont aranynyal."
        },
        {
            "type": "line",
            "value": "Úgy, hogy az egész ház be volt vonva merő aranynyal, sőt az oltárt is, amely a szentek-szentje előtt volt, egészen beborítá aranynyal."
        },
        {
            "type": "line",
            "value": "És csinált a szentek-szentjébe két tíz sing magas Kérubot olajfából."
        },
        {
            "type": "line",
            "value": "És öt sing volt az egyik Kérub szárnya, és öt sing a másik Kérub szárnya is, úgy, hogy az egyik szárnya végétől, a másik szárnya végéig tíz sing vala."
        },
        {
            "type": "line",
            "value": "A másik Kérub is tíz sing volt; és mind a két Kérubnak mind a mértéke, mind a faragása egy vala;"
        },
        {
            "type": "line",
            "value": "Úgy, hogy az egyik Kérub magassága tíz sing, és ugyanannyi a másik Kérubé is."
        },
        {
            "type": "line",
            "value": "És helyezteté a Kérubokat a ház belsejébe, és amint a Kérubok kiterjeszték szárnyukat, az egyiknek szárnya a ház egyik falát, a másik Kérub szárnya pedig a másik falát érte; de a ház közepén összeért egyik szárny a másikkal."
        },
        {
            "type": "line",
            "value": "És beborítá a Kérubokat aranynyal."
        },
        {
            "type": "line",
            "value": "És a ház összes falain köröskörül kivül és belől Kérubokat, pálmafákat és kinyilt virágokat metszetett ki."
        },
        {
            "type": "line",
            "value": "És beborítá még a ház padlóját is aranynyal kivül és belől."
        },
        {
            "type": "line",
            "value": "És a szentek-szentjének bemenetelén csinála ajtót olajfából, az ajtófélfák kiszögellése egy ötödrész volt;"
        },
        {
            "type": "line",
            "value": "És két ajtószárnyat olajfából, és metszete reájok Kérubokat, pálmafákat és kinyilt virágokat, és beborítá azokat aranynyal; a Kérubokat is és a pálmafákat is megaranyoztatá."
        },
        {
            "type": "line",
            "value": "Ekképpen csinált a templom szenthelyénél is négyszegletű ajtófélfákat olajfából."
        },
        {
            "type": "line",
            "value": "És csinált két ajtót ciprusfából, és az egyik ajtón is két forgó ajtószárny volt, a másik ajtón is két forgó ajtószárny."
        },
        {
            "type": "line",
            "value": "És metszete azokra Kérubokat és pálmafákat és kinyilt virágokat, és beborítá aranynyal, rá alkalmaztatva azt a metszésre."
        },
        {
            "type": "line",
            "value": "Azután felépíté a belső pitvart három rend faragott kőből és egy rend cédrusgerendából."
        },
        {
            "type": "line",
            "value": "Az ő uralkodásának negyedik esztendejében fundáltaték az Úrnak háza Zif hónapban."
        },
        {
            "type": "line",
            "value": "És a tizenegyedik esztendőben, Búl havában, (mely a nyolcadik hónap) végezteték el a ház, minden dolga és rendje szerint. És így építé azt hét esztendeig."
        }
    ]
}
