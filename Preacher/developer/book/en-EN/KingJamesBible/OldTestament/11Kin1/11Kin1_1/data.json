{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Mikor pedig megvénhedt és megöregedett Dávid király, bár leplekkel takargatták be, mégsem bírt felmelegedni."
        },
        {
            "type": "line",
            "value": "És mondának néki az ő szolgái: Keressenek az én uramnak, a királynak egy szűz leányt, aki a király körül legyen, és őt ápolja, aludjék karjai között, és melegítse fel az én uramat, a királyt."
        },
        {
            "type": "line",
            "value": "Keresének annakokáért egy szép leányt Izráelnek minden határiban; és találák a Súnem városából való Abiságot, akit el is hozának a királyhoz."
        },
        {
            "type": "line",
            "value": "És a leány igen szép volt, és a királyt ápolta és szolgált néki. De a király nem ismeré őt."
        },
        {
            "type": "line",
            "value": "Adónia pedig, Haggitnak fia, felfuvalkodék, ezt mondván: Én fogok uralkodni! És szerze magának szekereket, lovagokat és ötven előtte járó férfiakat."
        },
        {
            "type": "line",
            "value": "Kit az ő atyja soha meg nem szomoríta, ezt mondván: Miért cselekszel így?! Ez is pedig igen szép férfi volt, és őt Haggit szülte volt Dávidnak Absolon után."
        },
        {
            "type": "line",
            "value": "És tanácskozék Joábbal, Séruja fiával és Abjátár pappal, kik az Adónia pártján voltak."
        },
        {
            "type": "line",
            "value": "De Sádók pap, meg Benája, a Jójada fia, és Nátán próféta, és Sémei, és Réhi, és a Dávid erős vitézei nem állottak Adónia mellé."
        },
        {
            "type": "line",
            "value": "Mikor pedig Adónia áldozatot mutatott be juhokból, ökrökből és egyéb kövér barmokból a Zohélet kősziklánál, amely a Rógel forrása mellett volt: meghívá egész rokonságát, a király fiait, Júda minden férfiait, a király szolgáit;"
        },
        {
            "type": "line",
            "value": "De Nátán prófétát és Benáját és amaz erős vitézeket és Salamont, az ő atyjafiát nem hívá el."
        },
        {
            "type": "line",
            "value": "Szóla akkor Nátán Bethsabénak, a Salamon anyjának, mondván: Nem hallottad-é, hogy Adónia, a Haggit fia uralkodik, és a mi urunk Dávid nem tud róla semmit?"
        },
        {
            "type": "line",
            "value": "Jövel azért, hadd adjak néked tanácsot, hogy megmentsd a te életedet, és a te fiadnak, Salamonnak életét."
        },
        {
            "type": "line",
            "value": "Eredj, menj be Dávid királyhoz, és mondd ezt néki: Uram király, nemde nem esküdtél-é meg a te szolgálóleányodnak ilyenképpen: Salamon, a te fiad uralkodik én utánam, és ő ül az én királyi székembe? Miért uralkodik hát Adónia?"
        },
        {
            "type": "line",
            "value": "És ímé mialatt még te ott a királylyal beszélsz, én is bemegyek utánad, és kiegészítem a te beszédidet."
        },
        {
            "type": "line",
            "value": "És beméne Bethsabé a királyhoz a kamarába. És a király igen megvénhedett vala, és a Súnemből való Abiság szolgál vala a királynak."
        },
        {
            "type": "line",
            "value": "És fejet hajta Bethsabé, és meghajtá magát a királynak. És monda a király: Mit kivánsz?"
        },
        {
            "type": "line",
            "value": "Felele néki Bethsabé: Édes uram, te megesküdtél az Úrra, a te Istenedre a te szolgálóleányodnak ilyenképpen: Salamon, a te fiad uralkodik én utánam, és ő ül az én királyi székembe."
        },
        {
            "type": "line",
            "value": "És ímé mégis Adónia lett királylyá; és ímé, uram király, te nem tudsz erről semmit."
        },
        {
            "type": "line",
            "value": "Mert áldozott ökrökkel és nagy sok kövér barmokkal bőségesen, és vendégekké hívta a királynak minden fiait, és Abjátár papot és Joábot, a seregnek hadnagyát, csak Salamont, a te szolgádat nem hívta meg."
        },
        {
            "type": "line",
            "value": "Még most te vagy, Uram, a király; az egész Izráel népének szemei reád néznek, hogy megjelentsed nékik, kicsoda fog ülni az én uramnak, a királynak székében, ő utána."
        },
        {
            "type": "line",
            "value": "De ha az én uram, a király, az ő atyáival elaluszik: akkor én és az én fiam, Salamon leszünk bűnösök."
        },
        {
            "type": "line",
            "value": "És ímé, mikor még a királylyal szólana, Nátán próféta megérkezék."
        },
        {
            "type": "line",
            "value": "És bejelenték a királynak, mondván: Itt van Nátán próféta. És bemenvén a király eleibe, meghajtá magát a király előtt, arccal a földre leborulván."
        },
        {
            "type": "line",
            "value": "És monda Nátán: Uram király, te mondottad-é: Adónia legyen én utánam a király, és ő üljön az én királyi székembe?"
        },
        {
            "type": "line",
            "value": "Mert ma aláment, és áldozott ökrökkel és kövér barmokkal bőségesen, és vendégekké hívta a királynak minden fiait és a seregnek hadnagyait és Abjátár papot: és ímé ők esznek és isznak ő előtte, és immár azt kiáltották: Éljen Adónia király!"
        },
        {
            "type": "line",
            "value": "Engem pedig, aki a te szolgád vagyok, és Sádók papot és Benáját, a Jójada fiát, és Salamont, a te szolgádat nem hívta meg."
        },
        {
            "type": "line",
            "value": "Avagy az én uramtól, a királytól lett-é ez a dolog, hogy nem adtad tudtára a te szolgádnak, kicsoda fogna ülni az én uramnak, a királynak székiben az ő holta után."
        },
        {
            "type": "line",
            "value": "És felelvén Dávid király, monda: Hívjátok hozzám Bethsabét, aki beméne a király eleibe, és megálla a király előtt."
        },
        {
            "type": "line",
            "value": "És megesküvék a király, mondván: Él az Úr, aki megszabadította az én lelkemet minden nyomorúságból,"
        },
        {
            "type": "line",
            "value": "Hogy amiképpen megesküdtem néked az Úrra, Izráel Istenére, ezt mondván: A te fiad Salamon uralkodik én utánam, és ő ül az én királyi székembe én helyettem: ezt ma így meg is teszem."
        },
        {
            "type": "line",
            "value": "És fejet hajta Bethsabé, arccal a földre leborulván, és magát meghajtván a király előtt, monda: Éljen az én uram, Dávid király, mindörökké!"
        },
        {
            "type": "line",
            "value": "Azután monda Dávid király: Hívjátok hozzám Sádók papot és Nátán prófétát és Benáját, Jójadának fiát. És ezek bemenének a király eleibe."
        },
        {
            "type": "line",
            "value": "És monda nékik a király: Vegyétek mellétek a ti uratoknak szolgáit, és ültessétek Salamont, az én fiamat az én öszvéremre, és vigyétek alá őt Gihonba;"
        },
        {
            "type": "line",
            "value": "És kenje őt ott Sádók pap és Nátán próféta Izráelnek királyává; és fújjátok meg a harsonákat, és kiáltsátok: Éljen Salamon király!"
        },
        {
            "type": "line",
            "value": "És jőjjetek fel onnét ő utána; és eljövén, üljön az én királyi székembe, és ő uralkodjék én helyettem; mert immár meghagytam néki, hogy ő legyen fejedelme mind Izráelnek, mind Júdának."
        },
        {
            "type": "line",
            "value": "Felele akkor Benája, a Jójada fia a királynak, és monda: Ámen! Így szóljon az Úr, az én uramnak, a királynak Istene is."
        },
        {
            "type": "line",
            "value": "Amiképpen vele volt az Úr az én urammal, a királylyal: azonképpen legyen vele Salamonnal is, és magasztalja feljebb az ő királyi székét az én uramnak, Dávid királynak királyi székénél."
        },
        {
            "type": "line",
            "value": "Aláméne azért Sádók pap és Nátán próféta és Benája, a Jójada fia, a Kereteusok is és a Peleteusok, és felülteték Salamont a Dávid király öszvérére, és alávivék őt Gihonba."
        },
        {
            "type": "line",
            "value": "És vevé Sádók pap az olajos szarut az Úr sátorából, és megkené Salamont; azután kürtölének, és az egész nép ezt kiáltá: Éljen Salamon király!"
        },
        {
            "type": "line",
            "value": "És felvonult utána az egész nép, és a nép sípolt és felette ujjongott, úgy hogy a föld is megrepedne kiáltásuk zajától."
        },
        {
            "type": "line",
            "value": "És Adónia is meghallotta és vendégei is mind, akik nála valának, miután a lakomát már elvégezték; és meghallá Joáb is a kürtölés szavát, és monda: Miért e zaj és mozgás a városban?"
        },
        {
            "type": "line",
            "value": "És amikor ő még szólana, ímé megérkezék Jonathán, az Abjátár pap fia. És monda Adónia: Jőjj be, mert megbízható férfiú vagy, és jó hírt mondasz."
        },
        {
            "type": "line",
            "value": "Jonathán pedig felelvén, monda Adóniának: Igen, a mi urunk, Dávid király, Salamont tette királylyá."
        },
        {
            "type": "line",
            "value": "És elküldötte ő vele Sádók papot a király és Nátán prófétát, és Benáját, a Jójada fiát, a Kereteusokat is és Peleteusokat, és őt a király öszvérére ülteték,"
        },
        {
            "type": "line",
            "value": "És Sádók pap Nátán prófétával együtt királylyá kente fel őt Gihonnál, és onnét vonulnak fel örömmel; ettől zendült meg a város. Ez az a zaj, amelyet hallottatok."
        },
        {
            "type": "line",
            "value": "És immár be is ült Salamon az országnak királyi székibe;"
        },
        {
            "type": "line",
            "value": "És a király szolgái is bemenének, hogy áldják a mi urunkat, Dávid királyt, mondván: Tegye az Isten a Salamon nevét híresebbé a te nevednél, és magasztalja feljebb az ő székit a te székednél. És meghajtá magát a király az ő ágyán."
        },
        {
            "type": "line",
            "value": "És ekképpen is szóla a király: Áldott az Úr, Izráel Istene, aki adott e mai napon olyat, aki szemeim láttára helyettem üljön az én királyi székemben."
        },
        {
            "type": "line",
            "value": "Akkor megrettenének, és felkelének mindnyájan a hivatalosok, akik Adóniával valának, és kiki mind dolgára méne."
        },
        {
            "type": "line",
            "value": "De Adónia félt Salamontól, és felkészülve elfutott, és megragadta az oltárnak szarvait."
        },
        {
            "type": "line",
            "value": "Hírül adák pedig Salamonnak ilyen szókkal: Ímé Adónia Salamon királytól való féltében megfogá az oltárnak szarvait, ezt mondván: Esküdjék meg ma nékem Salamon király, hogy meg nem öli az ő szolgáját fegyverrel."
        },
        {
            "type": "line",
            "value": "És monda Salamon: Ha jámbor lészen, egy hajszál fejéről le nem esik a földre; de ha gonoszság találtatik ő benne, meg kell halnia."
        },
        {
            "type": "line",
            "value": "Elkülde azért Salamon király, és elhozák őt az oltártól; és eljövén meghajtá magát Salamon király előtt; és monda Salamon király: Menj el a te házadhoz."
        }
    ]
}
