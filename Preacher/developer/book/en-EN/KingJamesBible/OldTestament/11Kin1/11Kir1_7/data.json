{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Azután a maga házát építé Salamon tizenhárom esztendeig, amely alatt elvégezé az ő házát egészen."
        },
        {
            "type": "line",
            "value": "Megépíté a Libánon erdő házát is, melynek hossza száz sing vala, szélessége ötven sing, magassága harminc sing; építé azt négy rend cédrusoszlopon és az oszlopokon cédrusgerendák valának."
        },
        {
            "type": "line",
            "value": "És bepadlá cédrusdeszkákkal felül a gerendák felett, melyek valának negyvenöt oszlopon, mindenik renden tizenöt."
        },
        {
            "type": "line",
            "value": "És három rend ablak rajta egymással átellenben, három-három ellenében."
        },
        {
            "type": "line",
            "value": "És mind az ajtók és azoknak oldalfái négyszögűek valának az ablakokkal együtt, és egyik ablak a másiknak átellenébe volt mind a három renden."
        },
        {
            "type": "line",
            "value": "És építé az oszlopcsarnokot, amelynek hossza ötven sing és szélessége harminc sing volt; és egy tornácot ez elé, és oszlopokat és vastag gerendákat ezek elé."
        },
        {
            "type": "line",
            "value": "És építé a trón-termet, ahol ítélt, a törvényházat, amelyet cédrusfával bélelt meg a padlózattól fogva fel a padlásig."
        },
        {
            "type": "line",
            "value": "Azután a saját házát építé, amelyben ő maga lakott, a másik udvarba befelé a teremtől, hasonlóan a másikhoz, és építe egy házat a Faraó leányának is, akit feleségül vett Salamon, hasonlót e teremhez."
        },
        {
            "type": "line",
            "value": "Mindezek drágakövekből voltak, mérték szerint kifaragva, fűrésszel metszve minden oldalról, a fundamentomtól a tetőzetig, kivül is mind a nagy pitvarig."
        },
        {
            "type": "line",
            "value": "Még a fundamentom is drága és nagy kövekből volt: tíz singnyi kövekből és nyolc singnyi kövekből."
        },
        {
            "type": "line",
            "value": "És ezeken felül voltak a mérték szerint faragott drágakövek és cédrusfák."
        },
        {
            "type": "line",
            "value": "És a nagy pitvarban köröskörül három sor faragott kő és egy sor faragott cédrusgerenda volt, épen mint az Úr házának belső pitvara és a ház tornáca."
        },
        {
            "type": "line",
            "value": "És elkülde Salamon király, és elhozatá Hírámot Tírusból."
        },
        {
            "type": "line",
            "value": "Ez egy özvegy asszonynak volt a fia a Nafthali nemzetségéből; az ő atyja pedig Tírusbeli rézmíves ember vala; és ez teljes vala bölcseséggel, értelemmel és tudománynyal, hogy tudna csinálni mindenféle mívet rézből. Ki mikor Salamon királyhoz jött, minden mívet megcsinála néki."
        },
        {
            "type": "line",
            "value": "És formála két réz oszlopot, az egyik oszlop magassága tizennyolc sing volt, és tizenkét sing zsinór éri vala át mind a két oszlopot."
        },
        {
            "type": "line",
            "value": "És készíte két gömböt ércből öntve, hogy azokat az oszlopok tetejére tegye, és öt sing magas volt az egyik gömb és öt sing magas volt a másik gömb."
        },
        {
            "type": "line",
            "value": "Recés mívű hálók, láncmívű zsinórok voltak a gömbökön, amelyek az oszlopok tetején valának; hét volt az egyik gömbön, és hét volt a másik gömbön is."
        },
        {
            "type": "line",
            "value": "És megkészíté az oszlopokat, és két sor díszítést tett köröskörül az egyik hálón, hogy befedje a gömböket, amelyek az oszlopfőkön voltak; és így csinálá a másik gömböt is."
        },
        {
            "type": "line",
            "value": "És a gömbök, amelyek a tornácban levő oszlopok tetején voltak, liliom formájúak voltak, négy singnyiek."
        },
        {
            "type": "line",
            "value": "Gömbök voltak a két oszlopon, felül, közel a kidomborodáshoz, amely a háló mellett volt. És kétszáz gránátalma volt sorban köröskörül a második gömbön."
        },
        {
            "type": "line",
            "value": "És felállítá az oszlopokat a templom tornácában; és felállítá a jobb oszlopot, és nevezé annak nevét Jákinnak, és felállítá a bal oszlopot, és nevezé annak nevét Boáznak."
        },
        {
            "type": "line",
            "value": "És az oszlopok tetején liliomok formáltattak vala. És ilyen módon végezteték el az oszlopok míve."
        },
        {
            "type": "line",
            "value": "És csinála egy öntött tengert, mely egyik szélétől fogva a másik széléig tíz sing volt, köröskörül kerek, és öt sing magas, és a kerületit harminc sing zsinór érte vala körül."
        },
        {
            "type": "line",
            "value": "Valának pedig a peremén alól köröskörül formáltatva apró sártökök; tíz-tíz mindenik singben az egész tenger körül, az ilyen sártököcskék két renddel valának öntve köröskörül a maga öntésében."
        },
        {
            "type": "line",
            "value": "És tizenkét ökrön állott, három északra fordulva, három nyugotra, három délre és három naptámadatra, és a tenger fölül rajtok, hátok pedig mind befelé."
        },
        {
            "type": "line",
            "value": "És a vastagsága egy tenyérnyi volt, és a pereme olyan, mint a pohár ajaka, vagy a liliom virága, és kétezer báth fért bele."
        },
        {
            "type": "line",
            "value": "És készíte tíz érc-talpat, mindegyik talpat négy sing hosszúra, és négy sing szélesre, és három sing magasra."
        },
        {
            "type": "line",
            "value": "És e talpak így voltak csinálva: oldalaik voltak, és az oldalak a szélpártázatok között voltak."
        },
        {
            "type": "line",
            "value": "És az oldalakon, amelyek a pártázatok között voltak, oroszlánok, ökrök és Kérubok voltak, és a pártázatokon felül is ekként; az oroszlánok és ökrök alatt pedig cifrázatok voltak bevésett munkával."
        },
        {
            "type": "line",
            "value": "És mindenik talpnak négy-négy réz kereke és réz tengelye volt, és a négy szegleten támaszok voltak; a mosdómedencén alul voltak e támaszok öntve, és mindegyiknek oldalán cifrázatok."
        },
        {
            "type": "line",
            "value": "És a szája az ő kerekded fészkének belső részétől fogva oda felfelé egy singnyi volt, és a fészeknek szája kerekded vala, oszlopformára csinálva, másfél singnyi széles, és szájánál is szép metszések valának, és azoknak pártázatai négyszögűek valának, nem gömbölyűek."
        },
        {
            "type": "line",
            "value": "És négy kerék volt a pártázatok alatt, és a kerekek tengelyei a talphoz voltak erősítve, és mindenik keréknek magassága másfél sing vala."
        },
        {
            "type": "line",
            "value": "És e kerekek hasonlóak valának a szekérnek kerekeihez, csakhogy a tengelyeik, kerékagyaik, küllőik, talpaik mind öntve valának."
        },
        {
            "type": "line",
            "value": "És négy vállacskát csinált mindenik talp négy szegletén; magából a talpból jöttek ki a vállacskák."
        },
        {
            "type": "line",
            "value": "És e talp tetején fél singnyi kerekded magasság volt köröskörül, és a talp tetején voltak annak tartókezei és pártázatai a maga öntéséből."
        },
        {
            "type": "line",
            "value": "Metsze pedig annak tábláira, tartókezeire, pártázataira Kérubokat, oroszlánokat és pálmafákat: mindeniknek az üres helye szerint, és koszorút köröskörül."
        },
        {
            "type": "line",
            "value": "Így készítette a tíz talpat egy öntésből, egy mérték és forma szerint."
        },
        {
            "type": "line",
            "value": "És csinála tíz mosdómedencét is rézből, és mindenik mosdómedencébe negyven báth fér vala; és mindenik mosdómedence négy singnyi vala, és a tíz talp mindenikén egy-egy mosdómedence vala."
        },
        {
            "type": "line",
            "value": "És helyhezteté a talpak ötét a ház jobbfelől való részére, és ötét a ház balfelől való részére; a tengert pedig helyhezteté a ház jobbrésze felől naptámadatra dél ellenébe."
        },
        {
            "type": "line",
            "value": "És készített Hírám még üstöket, lapátokat és medencéket, és elvégezé az egész munkát, amelyet Salamon királynak csinált az Úr házához;"
        },
        {
            "type": "line",
            "value": "Tudniillik a két oszlopot és a kerek gömböket, amelyek a két oszlop tetejére tétettek, és a két hálót a két kerek gömb befedezésére, amelyek az oszlopok tetejére tétettek."
        },
        {
            "type": "line",
            "value": "És a négyszáz gránátalmát a két hálóra; két rend gránátalmát minden hálóba, a két kerekded gömb befedezésére, amelyek valának az oszlopok tetején;"
        },
        {
            "type": "line",
            "value": "A tíz talpat és a talpakra való tíz mosdómedencét;"
        },
        {
            "type": "line",
            "value": "Az egy tengert és a tizenkét ökröt a tenger alá;"
        },
        {
            "type": "line",
            "value": "Fazekakat, lapátokat és medencéket. És mindezek az edények, amelyeket Hírám Salamon királynak az Úr háza számára készített, csiszolt rézből voltak."
        },
        {
            "type": "line",
            "value": "A Jordán völgyében önteté ezeket a király az agyagos földben, Sukhót és Sártán között."
        },
        {
            "type": "line",
            "value": "És mindezeket az edényeket Salamon méretlen hagyá, a réznek felettébb való sokasága miatt."
        },
        {
            "type": "line",
            "value": "És megcsináltata Salamon minden egyéb felszerelést is, mely az Úr házához szükséges volt: az arany oltárt, az arany asztalt, melyen a szent kenyerek állottak."
        },
        {
            "type": "line",
            "value": "És a gyertyatartókat színaranyból, ötöt jobbfelől és ötöt balfelől a szentek-szentje elé, és arany virágokat, lámpákat, és hamvvevőket."
        },
        {
            "type": "line",
            "value": "Azután csészéket, késeket, medencéket, tömjénezőket és serpenyőket színaranyból, sőt a belső ház, a szentek-szentje és a szenthely ajtainak sarkait is mind aranyból."
        },
        {
            "type": "line",
            "value": "És ilyenképpen elvégezteték az egész mű, amelyet Salamon király csinála az Úrnak házához. És bevivé Salamon az ő atyjától, Dávidtól az Istennek szenteltetett jószágot, az ezüstöt, aranyat és az edényeket és azokat is az Úr házának kincsei közé tevé."
        }
    ]
}
