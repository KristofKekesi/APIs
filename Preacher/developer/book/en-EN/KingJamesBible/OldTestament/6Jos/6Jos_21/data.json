{
   "meta": {
   "type": "text",
   "name": "21. Fejezet"
   },
   "data": [
        {
            "type": "line",
            "value": "És hozzámenének a Léviták atyai fejedelmei Eleázárhoz, a paphoz, és Józsuéhoz, a Nún fiához és az atyai fejedelmekhez, akik valának Izráel fiainak nemzetségei felett,"
        },
        {
            "type": "line",
            "value": "És szólának nékik Silóban, a Kanaán földén, mondván: Az Úr megparancsolta Mózes által, hogy adjatok nékünk városokat lakóhelyül, és azokhoz való legelőket barmaink részére."
        },
        {
            "type": "line",
            "value": "Adák azért Izráel fiai a Lévitáknak az ő örökségökből, az Úrnak rendelése szerint, ezeket a városokat és azoknak legelőit."
        },
        {
            "type": "line",
            "value": "Esék pedig a sors a Kehátiták családjaira, és juta a Léviták közül való Áron pap fiainak a Júda nemzetségétől, a Simeon nemzetségétől és a Benjámin nemzetségétől sors szerint tizenhárom város;"
        },
        {
            "type": "line",
            "value": "Kehát többi fiainak pedig az Efraim nemzetségének családjaitól, Dán nemzetségétől és Manassé fél nemzetségétől sors szerint tíz város."
        },
        {
            "type": "line",
            "value": "A Gerson fiainak pedig az Issakhár nemzetségének családjaitól, az Áser nemzetségétől, a Nafthali nemzetségétől és Manassénak Básánban levő fél nemzetségétől sors szerint tizenhárom város;"
        },
        {
            "type": "line",
            "value": "Mérári fiainak az ő családjaik szerint a Rúben nemzetségétől, Gád nemzetségétől és Zebulon nemzetségétől tizenkét város."
        },
        {
            "type": "line",
            "value": "Adák azért Izráel fiai e városokat és ezeknek legelőit a Lévitáknak, amiképpen megparancsolta vala az Úr Mózes által, sors szerint."
        },
        {
            "type": "line",
            "value": "Adák pedig a Júda fiainak nemzetségéből és Simeon fiainak nemzetségéből ezeket a városokat, amelyek névszerint olvashatók."
        },
        {
            "type": "line",
            "value": "És lőn, hogy esék a sors először a Lévi fiai közül való Kehátnak családjaiból az Áron fiaira."
        },
        {
            "type": "line",
            "value": "És adák nékik az Anák atyjának városát, Kirjáth-Arbát, azaz Hebront a Júda hegyén, és annak körülötte levő legelőit;"
        },
        {
            "type": "line",
            "value": "A városnak szántóföldjét és faluit pedig Kálebnek, a Jefunné fiának adák birtokául."
        },
        {
            "type": "line",
            "value": "Az Áron pap fiainak pedig adák a gyilkosok menekülésének városát, Hebront és annak legelőjét, Libnát és annak legelőjét."
        },
        {
            "type": "line",
            "value": "Jatthirt és annak legelőjét; Estemoát és annak legelőjét;"
        },
        {
            "type": "line",
            "value": "Holont és annak legelőjét, és Debirt és annak legelőjét;"
        },
        {
            "type": "line",
            "value": "Aint és annak legelőjét, Juttát és annak legelőjét, Béth-Semest és annak legelőjét. Kilenc várost e két nemzetségből."
        },
        {
            "type": "line",
            "value": "A Benjámin nemzetségéből pedig Gibeont és annak legelőjét, Gébát és annak legelőjét;"
        },
        {
            "type": "line",
            "value": "Anathótot és annak legelőjét, Almont és annak legelőjét: négy várost."
        },
        {
            "type": "line",
            "value": "Az Áron fiainak, a papoknak városai összesen tizenhárom város és azoknak legelői."
        },
        {
            "type": "line",
            "value": "A Kehát fiai családjainak pedig, s a Kehát fiai közül való többi Lévitáknak városai, az ő sorsuk szerint, az Efraim nemzetségéből valának."
        },
        {
            "type": "line",
            "value": "Nékik adák ugyanis a gyilkosok menekülésének városát, Sikemet és annak legelőjét az Efraim hegyén, és Gezert és annak legelőjét;"
        },
        {
            "type": "line",
            "value": "Kibcaimot és annak legelőjét, Béth-Horont és annak legelőjét: négy várost."
        },
        {
            "type": "line",
            "value": "A Dán nemzetségéből pedig Elthekét és annak legelőjét, Gibbethont és annak legelőjét;"
        },
        {
            "type": "line",
            "value": "Ajjálont és annak legelőjét; Gath-Rimmont és annak legelőjét; négy várost."
        },
        {
            "type": "line",
            "value": "A Manassé fél nemzetségéből pedig: Taanákot és annak legelőjét, Gath-Rimmont és annak legelőjét: két várost."
        },
        {
            "type": "line",
            "value": "Összesen tíz várost és azoknak legelőit a Kehát fiai többi családjainak."
        },
        {
            "type": "line",
            "value": "A Gerson fiainak pedig, akik a Léviták családjaiból valának, adák a Manassé fél nemzetségéből a gyilkosok menekülésének városát, Gólánt Básánban és annak legelőjét, és Beesterát és annak legelőjét: két várost."
        },
        {
            "type": "line",
            "value": "Az Issakhár nemzetségéből pedig: Kisjont és annak legelőjét, Dobráthot, és annak legelőjét,"
        },
        {
            "type": "line",
            "value": "Jármutot és annak legelőjét, és Én-Gannimot és annak legelőjét: négy várost."
        },
        {
            "type": "line",
            "value": "Az Áser nemzetségéből pedig: Misált és annak legelőjét, Abdont és annak legelőjét,"
        },
        {
            "type": "line",
            "value": "Helkathot és annak legelőjét, és Rehobot és annak legelőjét: négy várost."
        },
        {
            "type": "line",
            "value": "A Nafthali nemzetségéből pedig: a gyilkosok menekülésének városát, Kedest Galileában és annak legelőjét, Hammoth-Dórt és annak legelőjét, és Karthant és annak legelőjét: három várost."
        },
        {
            "type": "line",
            "value": "A Gersoniták összes városai, az ő családjaik szerint, tizenhárom város és azoknak legelői."
        },
        {
            "type": "line",
            "value": "A Mérári fiai családjainak pedig, e még hátralevő Lévitáknak, adák a Zebulon nemzetségéből: Jokneámot és annak legelőjét, Karthát és annak legelőjét,"
        },
        {
            "type": "line",
            "value": "Dimnát és annak legelőjét, Nahalált és annak legelőjét; négy várost."
        },
        {
            "type": "line",
            "value": "A Rúben nemzetségéből pedig: Bécert és annak legelőjét, Jahcát és annak legelőjét,"
        },
        {
            "type": "line",
            "value": "Kedémothot és annak legelőjét, és Méfaathot és annak legelőjét: négy várost."
        },
        {
            "type": "line",
            "value": "A Gád nemzetségéből pedig: a gyilkosok menekülésének városát, Rámothot Gileádban és annak legelőjét, Mahanaimot és annak legelőjét,"
        },
        {
            "type": "line",
            "value": "Hesbont és annak legelőjét; Jaézert és annak legelőjét: összesen négy várost."
        },
        {
            "type": "line",
            "value": "A Mérári fiainak városai az ő családjaik szerint, akik a Léviták családjai közül maradtak fel, valának az ő sorsuk szerint összesen tizenkét város."
        },
        {
            "type": "line",
            "value": "A Lévitáknak összes városai az Izráel fiainak birtoka között: negyvennyolc város azoknak legelőivel."
        },
        {
            "type": "line",
            "value": "Valának ezek a városok a tulajdonképpeni város és körülöttök azoknak legelői. Így vala ez mind e városoknál."
        },
        {
            "type": "line",
            "value": "Megadá azért az Úr Izráelnek mindazt a földet, amely felől megesküdött vala, hogy odaadja azt az ő atyáiknak. És bírák azt, és lakozának abban."
        },
        {
            "type": "line",
            "value": "Nyugodalmat is ada nékik az Úr mindenfelől, szintén úgy, amint megesküdött vala az ő atyáiknak. És senki nem állott meg ellenökben valamennyi ellenségeik közül; minden ellenségöket kezökbe adá az Úr."
        },
        {
            "type": "line",
            "value": "Nem esett el csak egy szó is mindama jó szóból, amelyet szólott vala az Úr az Izráel házának. Mindaz betelt."
        }
    ]
}
