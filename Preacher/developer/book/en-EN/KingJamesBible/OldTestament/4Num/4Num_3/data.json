{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Ezek pedig Áronnak és Mózesnek szülöttei azon a napon, amelyen szólott az Úr Mózesnek a Sinai hegyen;"
        },
        {
            "type": "line",
            "value": "Ezek az Áron fiainak nevei: Az elsőszülött Nádáb, azután Abihú, Eleázár és Ithamár."
        },
        {
            "type": "line",
            "value": "Ezek Áron fiainak, a felkenetett papoknak nevei, akiket papi szolgálatra avattak fel."
        },
        {
            "type": "line",
            "value": "De Nádáb és Abihú meghala az Úr előtt, mikor idegen tűzzel áldozának az Úr előtt a Sinai pusztájában, fiaik pedig nem valának nékik. Eleázár és Ithamár viselék azért a papságot, Áronnak, az ő atyjoknak színe előtt."
        },
        {
            "type": "line",
            "value": "Szóla pedig az Úr Mózesnek, mondván:"
        },
        {
            "type": "line",
            "value": "Hozd elő Lévi törzsét, és állassad Áron pap elé, hogy szolgáljanak néki."
        },
        {
            "type": "line",
            "value": "És ügyeljenek az ő ügyére, és az egész gyülekezet ügyére a gyülekezet sátora előtt, hogy végezhessék a hajlék körül való szolgálatot."
        },
        {
            "type": "line",
            "value": "Ügyeljenek pedig a gyülekezet sátorának minden eszközére is, és Izráel fiainak ügyeire is, hogy végezhessék a hajlék körül való szolgálatot."
        },
        {
            "type": "line",
            "value": "És adjad a lévitákat Áronnak és az ő fiainak; mert valóban néki adattak Izráel fiaitól."
        },
        {
            "type": "line",
            "value": "Áront pedig és az ő fiait rendeld föléjök, hogy őrizzék az ő papságukat; és ha idegen járulna oda, haljon meg."
        },
        {
            "type": "line",
            "value": "Szóla azután az Úr Mózesnek, mondván:"
        },
        {
            "type": "line",
            "value": "Ímé én kiválasztottam a lévitákat Izráel fiai közül, minden elsőszülött helyett, amely az ő anyjának méhét megnyitja Izráel fiai között: azért legyenek a léviták enyéim."
        },
        {
            "type": "line",
            "value": "Mert enyém minden elsőszülött; amikor megöltem minden elsőszülöttet Égyiptom földén, magamnak szenteltem minden elsőszülöttet Izráelben; akár ember, akár barom, enyéim legyenek: én vagyok az Úr."
        },
        {
            "type": "line",
            "value": "Szóla azután az Úr Mózesnek a Sinai pusztájában, mondván:"
        },
        {
            "type": "line",
            "value": "Számláld meg Lévi fiait az ő atyáiknak háznépe szerint, az ő nemzetségeik szerint; egy hónapostól fogva, és azon felül minden fineműt számlálj meg."
        },
        {
            "type": "line",
            "value": "Megszámlálá azért Mózes őket az Úr szava szerint, amiképpen meghagyatott vala néki."
        },
        {
            "type": "line",
            "value": "És ezek voltak a Lévi fiai az ő neveik szerint: Gerson, Kéhát és Mérári."
        },
        {
            "type": "line",
            "value": "Ezek pedig a Gerson fiainak nevei az ő nemzetségök szerint: Libni és Simhi."
        },
        {
            "type": "line",
            "value": "Továbbá a Kéhát fiai az ő nemzetségök szerint: Amrám és Ichár, Hebron és Uzziél."
        },
        {
            "type": "line",
            "value": "A Mérári fiai pedig az ő nemzetségök szerint: Makhli és Músi. Ezek a Lévi nemzetségei, az ő atyáiknak háznépe szerint."
        },
        {
            "type": "line",
            "value": "Gersontól valók a Libni nemzetsége és a Simhi nemzetsége; ezek a Gersoniták nemzetségei."
        },
        {
            "type": "line",
            "value": "Az ő megszámláltjaik, az egy hónapostól fogva és feljebb minden fineműnek száma szerint, az ő megszámláltjaik: hétezer és ötszáz."
        },
        {
            "type": "line",
            "value": "A Gersoniták nemzetségei a hajlék megett járjanak tábort nyugot felől."
        },
        {
            "type": "line",
            "value": "És a Gersoniták atyái háznépének fejedelme legyen Eliásáf, a Láél fia."
        },
        {
            "type": "line",
            "value": "A Gerson fiainak tiszte pedig: ügyelni a gyülekezet sátorában, a hajlékra, a sátorra, annak takarójára, és a gyülekezet sátora nyílásának leplére."
        },
        {
            "type": "line",
            "value": "Továbbá a pitvarnak szőnyegeire, és a pitvar nyílásának leplére, amely van a hajlékon és az oltáron köröskörül, és annak köteleire, és minden azzal járó szolgálatra."
        },
        {
            "type": "line",
            "value": "Kéháttól való pedig az Amrám nemzetsége, az Ichár nemzetsége, a Hebron nemzetsége és az Uzziél nemzetsége: Ezek Kéhátnak nemzetségei."
        },
        {
            "type": "line",
            "value": "Minden fineműnek száma szerint, egy hónapostól fogva és feljebb, nyolcezeren és hatszázan valának a szenthelynek őrizői."
        },
        {
            "type": "line",
            "value": "A Kéhát fiainak nemzetségei a hajlék oldala mellett dél felől járjanak tábort."
        },
        {
            "type": "line",
            "value": "És a Kéhátiták nemzetségének, az ő atyái háznépének fejedelme legyen Elisáfán, Uzziélnek fia."
        },
        {
            "type": "line",
            "value": "Az ő tisztök pedig, ügyelni a ládára, az asztalra, a gyertyatartóra, az oltárokra és a szenthelynek edényeire, amelyekkel szolgálnak, és a takaróra, és minden azzal járó szolgálatra."
        },
        {
            "type": "line",
            "value": "Továbbá a léviták fejedelmeinek fejedelme legyen Eleázár, Áron pap fia: a szenthelyre ügyelőknek előljárója."
        },
        {
            "type": "line",
            "value": "Méráritól való a Makhli és Músi nemzetségei; ezek a Mérári nemzetségei."
        },
        {
            "type": "line",
            "value": "Az ő megszámláltjaik pedig minden fineműnek száma szerint, egy hónapostól fogva és feljebb: hatezer és kétszáz."
        },
        {
            "type": "line",
            "value": "És a Mérári nemzetségének, az ő atyái háznépének fejedelme legyen Suriel, az Abihail fia; a hajléknak észak felől való oldala mellett járjanak tábort."
        },
        {
            "type": "line",
            "value": "A Mérári fiainak pedig tisztök legyen felügyelni: a hajlék deszkáira, annak reteszrúdaira, oszlopaira és annak talpaira, minden edényeire és minden azzal járó szolgálatra;"
        },
        {
            "type": "line",
            "value": "Továbbá a pitvar körül való oszlopokra és azoknak talpaira, szegeire és köteleire."
        },
        {
            "type": "line",
            "value": "A hajlék előtt keletre, a gyülekezet sátora előtt naptámadat felől, Mózes, Áron és az ő fiai járjanak tábort, akik felügyelnek a szenthely szolgálatára, és Izráel fiainak ügyeire; ha pedig idegen járulna oda, haljon meg."
        },
        {
            "type": "line",
            "value": "A léviták minden megszámláltja, akiket Mózes és Áron az Úr rendeletére nemzetségenként számláltak vala meg, minden finemű, az egy hónapostól fogva és feljebb: huszonkét ezer."
        },
        {
            "type": "line",
            "value": "És monda az Úr Mózesnek: Számláld meg Izráel fiainak minden finemű elsőszülöttét, egy hónapostól fogva és feljebb, és pedig névszerint számláld meg őket."
        },
        {
            "type": "line",
            "value": "És válaszd a lévitákat nékem (én vagyok az Úr) az Izráel fiai közül való minden elsőszülött helyett; és a léviták barmait, Izráel fiai barmainak minden első fajzása helyett."
        },
        {
            "type": "line",
            "value": "Megszámlálá azért Mózes, amint parancsolta vala néki az Úr, Izráel fiainak minden elsőszülöttét."
        },
        {
            "type": "line",
            "value": "És lőn minden finemű elsőszülött a nevek száma szerint, egy hónapostól fogva és feljebb, az ő megszámláltjaik: huszonkét ezer kétszáz és hetvenhárom."
        },
        {
            "type": "line",
            "value": "És szóla az Úr Mózesnek, mondván:"
        },
        {
            "type": "line",
            "value": "Válaszd a lévitákat az Izráel fiai közül való minden elsőszülött helyett; és a léviták barmait az ő barmaik helyett, és legyenek enyéim a léviták. Én vagyok az Úr."
        },
        {
            "type": "line",
            "value": "Ami pedig a kétszáz és hetvenháromnak megváltását illeti, akik felül vannak a lévitákon Izráel fiainak elsőszülöttei közül:"
        },
        {
            "type": "line",
            "value": "Végy öt-öt siklust fejenként; a szent siklus szerint vedd azt, (húsz géra egy siklus)."
        },
        {
            "type": "line",
            "value": "És add azt a pénzt Áronnak és az ő fiainak, váltságul a köztök lévő számfelettiekért."
        },
        {
            "type": "line",
            "value": "Bevevé azért Mózes a váltságpénzt azoktól, akik felül voltak a lévitáktól megváltottakon."
        },
        {
            "type": "line",
            "value": "Izráel fiainak elsőszülöttitől vevé be e pénzt: ezer háromszáz és hatvanöt siklust, a szent siklus szerint."
        },
        {
            "type": "line",
            "value": "És adá Mózes a megváltottaknak pénzét Áronnak és az ő fiainak, az Úr rendelete szerint, amiképpen parancsolta az Úr Mózesnek."
        }
    ]
}
