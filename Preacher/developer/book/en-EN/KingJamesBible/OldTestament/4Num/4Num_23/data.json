{
   "meta": {
   "type": "text",
   "name": "23. Fejezet"
   },
   "data": [
        {
            "type": "line",
            "value": "És monda Bálám Báláknak: Építs itt nékem hét oltárt, és készíts el ide nékem hét tulkot és hét kost."
        },
        {
            "type": "line",
            "value": "És úgy cselekedék Bálák amiképpen mondotta vala Bálám. És áldozék Bálák és Bálám mindenik oltáron egy-egy tulkot és egy-egy kost."
        },
        {
            "type": "line",
            "value": "És monda Bálám Báláknak: Állj meg a te égőáldozatod mellett, én pedig elmegyek; talán előmbe jő az Úr nékem, és amit mutat majd nékem, megjelentem néked. Elméne azért egy kopasz oromra."
        },
        {
            "type": "line",
            "value": "És elébe méne Isten Bálámnak, és monda néki Bálám: A hét oltárt elrendeztem, és áldoztam mindenik oltáron egy-egy tulkot és egy-egy kost."
        },
        {
            "type": "line",
            "value": "Az Úr pedig ígét ada Bálámnak szájába, és monda néki: Térj vissza Bálákhoz, és így szólj."
        },
        {
            "type": "line",
            "value": "És visszatére ő hozzá, és ímé áll vala az ő égőáldozata mellett; ő maga és Moábnak minden fejedelme."
        },
        {
            "type": "line",
            "value": "És elkezdé az ő példázó beszédét, és monda: Siriából hozatott engem Bálák, Moábnak királya kelet hegyeiről, mondván: Jöjj, átkozd meg nékem Jákóbot, és jöjj, szidalmazd meg Izráelt;"
        },
        {
            "type": "line",
            "value": "Mit átkozzam azt, akit Isten nem átkoz, és mit szidalmazzam azt, akit az Úr nem szidalmaz?"
        },
        {
            "type": "line",
            "value": "Mert sziklák tetejéről nézem őt, és halmokról tekintem őt; ímé oly nép, amely maga fog lakni, és nem számláltatik a nemzetek közé."
        },
        {
            "type": "line",
            "value": "Ki számlálhatja meg a Jákób porát, és Izráel negyedrészének számát? Haljon meg az én lelkem az igazak halálával, és legyen az én utolsó napom, mint az övé!"
        },
        {
            "type": "line",
            "value": "És monda Bálák Bálámnak: Mit cselekeszel én velem? Hogy megátkozzad ellenségeimet, azért hoztalak téged, és ímé igen megáldád őket."
        },
        {
            "type": "line",
            "value": "Ez pedig felele és monda: Avagy nem arra kell-é vigyáznom, hogy azt szóljam, amit az Úr adott az én számba?"
        },
        {
            "type": "line",
            "value": "Monda azután néki Bálák: Kérlek, jöjj velem más helyre, honnét meglássad őt, de csak valamely részét látod annak, és őt mindenestől nem látod, és átkozd meg őt onnét nékem."
        },
        {
            "type": "line",
            "value": "És vivé őt az őrállók helyére, a Piszga tetejére, és építe hét oltárt, és áldozék egy-egy tulkot és egy-egy kost mindenik oltáron."
        },
        {
            "type": "line",
            "value": "És monda Báláknak: Állj meg itt a te égőáldozatod mellett, én pedig elébe megyek amoda."
        },
        {
            "type": "line",
            "value": "Elébe méne azért az Úr Bálámnak, és ígét ada az ő szájába, és monda: Térj vissza Bálákhoz, és így szólj."
        },
        {
            "type": "line",
            "value": "Méne azért ő hozzá, és ímé ő áll vala az ő égőáldozata mellett, és Moáb fejedelmei is ő vele. És monda néki Bálák: Mit szóla az Úr?"
        },
        {
            "type": "line",
            "value": "Akkor elkezdé az ő példázó beszédét, és monda: Kelj fel Bálák, és halljad; figyelj reám Cippórnak fia!"
        },
        {
            "type": "line",
            "value": "Nem ember az Isten, hogy hazudjék és nem embernek fia, hogy megváltozzék. Mond-é ő valamit, hogy meg ne tenné? Igér-é valamit, hogy azt ne teljesítené?"
        },
        {
            "type": "line",
            "value": "Ímé parancsolatot vettem, hogy áldjak; ha ő áld, én azt meg nem fordíthatom."
        },
        {
            "type": "line",
            "value": "Nem vett észre Jákóbban hamisságot, és nem látott gonoszságot Izráelben. Az Úr, az ő Istene van ő vele; és királynak szóló rivalgás hangzik ő benne."
        },
        {
            "type": "line",
            "value": "Isten hozta ki őket Égyiptomból, az ő ereje mint a vad bivalyé."
        },
        {
            "type": "line",
            "value": "Mert nem fog varázslás Jákóbon, sem jövendőmondás Izráelen. Idején adatik tudtára Jákóbnak és Izráelnek: mit mívelt Isten!"
        },
        {
            "type": "line",
            "value": "Ímé e nép felkél mint nőstény oroszlán, és feltámad mint hím oroszlán; nem nyugszik, míg prédát nem eszik, és elejtettek vérét nem issza."
        },
        {
            "type": "line",
            "value": "Akkor monda Bálák Bálámnak: Se ne átkozzad, se ne áldjad őt."
        },
        {
            "type": "line",
            "value": "Felele pedig Bálám, és monda Báláknak: Avagy nem szólottam volt-é néked, mondván: Valamit mond nékem az Úr, azt mívelem?"
        },
        {
            "type": "line",
            "value": "És monda Bálák Bálámnak: Jöjj, kérlek, elviszlek téged más helyre: talán tetszeni fog az Istennek, hogy megátkozzad onnét e népet én érettem."
        },
        {
            "type": "line",
            "value": "Elvivé azért Bálák Bálámot a Peór tetejére, amely a puszta felé néz."
        },
        {
            "type": "line",
            "value": "És monda Bálám Báláknak: Építtess itt nékem hét oltárt, és készíts el ide nékem hét tulkot és hét kost."
        },
        {
            "type": "line",
            "value": "Úgy cselekedék azért Bálák, amint mondotta volt Bálám, és áldozék minden oltáron egy-egy tulkot és egy-egy kost."
        }
    ]
}
