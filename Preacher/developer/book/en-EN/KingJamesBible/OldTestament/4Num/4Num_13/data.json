{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "Azután pedig elindula a nép Haseróthból, és tábort ütének Párán pusztájában."
        },
        {
            "type": "line",
            "value": "És szóla az Úr Mózesnek, mondván:"
        },
        {
            "type": "line",
            "value": "Küldj férfiakat, hogy kémleljék meg a Kanaán földét, amelyet én adok Izráel fiainak; az ő atyáiknak mindenik törzséből egy-egy férfiút küldjetek, mind olyat, aki főember közöttök."
        },
        {
            "type": "line",
            "value": "Elküldé azért őket Mózes Párán pusztájából az Úr rendelése szerint; és azok a férfiak mindnyájan főemberek valának Izráel fiai között."
        },
        {
            "type": "line",
            "value": "Ezek pedig azoknak nevei: A Rúben nemzetségéből Sámmua, a Zakhúr fia."
        },
        {
            "type": "line",
            "value": "A Simeon nemzetségéből Safát, a Hóri fia."
        },
        {
            "type": "line",
            "value": "A Júda nemzetségéből Káleb, a Jefunné fia."
        },
        {
            "type": "line",
            "value": "Az Izsakhár nemzetségéből Igál, a József fia."
        },
        {
            "type": "line",
            "value": "Az Efraim nemzetségéből Hósea, a Nún fia."
        },
        {
            "type": "line",
            "value": "A Benjámin nemzetségéből Pálthi, a Rafú fia."
        },
        {
            "type": "line",
            "value": "A Zebulon nemzetségéből Gaddiel, a Szódi fia."
        },
        {
            "type": "line",
            "value": "A József nemzetségéből, a Manasse nemzetségéből Gaddi, a Szúszi fia."
        },
        {
            "type": "line",
            "value": "A Dán nemzetségéből Ammiél, a Gemálli fia."
        },
        {
            "type": "line",
            "value": "Az Áser nemzetségéből Szenthúr, a Mikaél fia."
        },
        {
            "type": "line",
            "value": "A Nafthali nemzetségéből Nahbi, a Vofszi fia."
        },
        {
            "type": "line",
            "value": "A Gád nemzetségéből Géuel, a Mákhi fia."
        },
        {
            "type": "line",
            "value": "Ezek ama férfiaknak nevei, akiket elküldött Mózes a földnek megkémlelésére. És nevezé Mózes Hóseát, a Nún fiát Józsuénak."
        },
        {
            "type": "line",
            "value": "És mikor elküldé őket Mózes a Kanaán földének megkémlelésére, monda nékik: Menjetek fel erre dél felől, és hágjatok fel a hegyre."
        },
        {
            "type": "line",
            "value": "És nézzétek meg a földet, hogy milyen az; és a népet, amely lakozik azon: erős-é az vagy erőtlen, kevés-é az vagy sok?"
        },
        {
            "type": "line",
            "value": "És milyen a föld, amelyben lakozik az: jó-é az vagy hitvány; és milyenek a városok, amelyekben lakozik: táborokban vagy erősségekben lakozik-é?"
        },
        {
            "type": "line",
            "value": "És milyen a föld: kövér-é az, vagy sovány; van-é abban élőfa vagy nincs? És legyetek bátorságosok, és szakasszatok a földnek gyümölcséből. Azok a napok pedig a szőlőzsendülés napjai valának."
        },
        {
            "type": "line",
            "value": "Felmenének azért, és megkémlelék a földet a Cin pusztájától fogva mind Rehóbig, odáig, ahol Hamáthba mennek."
        },
        {
            "type": "line",
            "value": "És felmenének dél felől, és jutának Hebronig; valának pedig ott Ahimán, Sésai és Thalmai, az Anák fiai: (Hebron pedig hét esztendővel építtetett elébb, mint az égyiptomi Coán)."
        },
        {
            "type": "line",
            "value": "Mikor pedig eljutának Eskol völgyéig, lemetszének ott egy szőlővesszőt egy szőlőfürttel, és ketten vivék azt rúdon; és a gránátalmákból és a figékből is szakasztának."
        },
        {
            "type": "line",
            "value": "Azt a helyet elnevezék Eskol völgyének; a szőlőfürtért, amelyet lemetszettek vala onnét Izráel fiai."
        },
        {
            "type": "line",
            "value": "És visszatérének a föld megkémleléséből negyven nap mulva."
        },
        {
            "type": "line",
            "value": "És menének, és jutának Mózeshez és Áronhoz, és Izráel fiainak egész gyülekezetéhez, Párán pusztájába, Kádesbe; és hírt vivének nékik és az egész gyülekezetnek, és megmutaták nékik a földnek gyümölcsét."
        },
        {
            "type": "line",
            "value": "Így beszélének néki, és ezt mondák: Elmentünk vala arra a földre, amelyre küldöttél vala minket, és bizonyára tejjel és mézzel folyó az, és ez annak gyümölcse!"
        },
        {
            "type": "line",
            "value": "Csakhogy erős az a nép, amely lakja azt a földet, és a városok erősítve vannak, és felette nagyok; sőt még Anák fiait is láttuk ott."
        },
        {
            "type": "line",
            "value": "Amálek lakik a dél felől való földön, és Khitteus, Jebuzeus és Emoreus lakik a hegyeken; a tenger mellett, és a Jordán partján pedig Kananeus lakik."
        },
        {
            "type": "line",
            "value": "És jóllehet Káleb csendesíté a Mózes ellen háborgó népet, és azt mondja vala: Bátran felmehetünk, és elfoglalhatjuk azt a földet, mert kétség nélkül megbírunk azzal;"
        },
        {
            "type": "line",
            "value": "Mindazáltal a férfiak, akik felmentek vala vele, azt mondják vala: Nem mehetünk fel az ellen a nép ellen, mert erősebb az nálunknál."
        },
        {
            "type": "line",
            "value": "És rossz hírét vivék annak a földnek, amelyet megkémleltek volt, Izráel fiaihoz, mondván: Az a föld, amelyen általmentünk, hogy megkémleljük azt, olyan föld, amely megemészti az ő lakóit; az egész nép is, amelyet láttunk azon, szálas emberekből áll."
        },
        {
            "type": "line",
            "value": "És láttunk ott óriásokat is, az óriások közül való Anáknak fiait, és olyanok valánk a magunk szemében, mint a sáskák, és az ő szemeikben is olyanok valánk."
        }
    ]
}
