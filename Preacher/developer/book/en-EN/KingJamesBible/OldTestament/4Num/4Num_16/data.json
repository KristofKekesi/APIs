{
   "meta": {
   "type": "text",
   "name": "16. Fejezet"
   },
   "data": [
        {
            "type": "line",
            "value": "Kóré pedig az Ichár fia, aki a Lévi fiának, Kéhátnak fia vala; és Dáthán és Abirám, Eliábnak fiai; és On, a Péleth fia, akik Rúben fiai valának, fogták magokat;"
        },
        {
            "type": "line",
            "value": "És támadának Mózes ellen, és velök Izráel fiai közül kétszáz és ötven ember, akik a gyülekezetnek fejedelmei valának, tanácsbeli híres neves emberek."
        },
        {
            "type": "line",
            "value": "És gyülekezének Mózes ellen és Áron ellen, és mondának nékik: Sokat tulajdonítotok magatoknak, holott az egész gyülekezet, ezek mindnyájan szentek, és közöttök van az Úr: miért emelitek azért fel magatokat az Úr gyülekezete fölé?"
        },
        {
            "type": "line",
            "value": "És mikor hallá ezt Mózes, arcra borula,"
        },
        {
            "type": "line",
            "value": "És szóla Kórénak és az ő egész gyülekezetének, mondván: Reggel megmutatja az Úr: ki az övé és ki a szent, és kit fogadott magához; mert akit magának választott, magához fogadja azt."
        },
        {
            "type": "line",
            "value": "Ezt cselekedjétek azért: Vegyetek magatoknak temjénezőket, Kóré és az ő egész gyülekezete!"
        },
        {
            "type": "line",
            "value": "És tegyetek azokba tüzet, és rakjatok rá füstölő szert az Úr előtt holnap, és az a férfiú legyen szent, akit kiválaszt az Úr. Sokat tulajdonítotok magatoknak, Lévi fiai!"
        },
        {
            "type": "line",
            "value": "És monda Mózes Kórénak: Halljátok meg, kérlek, Lévi fiai:"
        },
        {
            "type": "line",
            "value": "Avagy keveslitek-é azt, hogy titeket Izráel Istene külön választott Izráel gyülekezetétől, hogy magához fogadjon titeket, hogy szolgáljatok az Úr sátorának szolgálatában, hogy álljatok e gyülekezet előtt, és szolgáljatok néki?"
        },
        {
            "type": "line",
            "value": "És hogy magának fogadott tégedet, és minden atyádfiát, a Lévi fiait te veled; hanem még a papságot is kivánjátok?"
        },
        {
            "type": "line",
            "value": "Azért hát te és a te egész gyülekezeted az Úr ellen gyülekeztetek össze; mert Áron micsoda, hogy ő ellene zúgolódtok?"
        },
        {
            "type": "line",
            "value": "Elkülde azután Mózes, hogy hívják elő Dáthánt és Abirámot, az Eliáb fiait. Azok pedig felelének: Nem megyünk fel!"
        },
        {
            "type": "line",
            "value": "Avagy kevesled-é azt, hogy felhozál minket a tejjel és mézzel folyó földről, hogy megölj minket a pusztában; hanem még uralkodni is akarsz rajtunk?"
        },
        {
            "type": "line",
            "value": "Éppen nem tejjel és mézzel folyó földre hoztál be minket, sem szántóföldet és szőlőt nem adtál nékünk örökségül! Avagy ki akarod-é szúrni az emberek szemeit? Nem megyünk fel!"
        },
        {
            "type": "line",
            "value": "Megharaguvék azért Mózes igen, és monda az Úrnak: Ne tekints az ő áldozatjokra! Egy szamarat sem vettem el tőlök, és egyet sem bántottam közülök."
        },
        {
            "type": "line",
            "value": "Azután monda Mózes Kórénak: Te és a te egész gyülekezeted legyetek az Úr előtt; te és azok és Áron, holnap."
        },
        {
            "type": "line",
            "value": "És kiki vegye az ő temjénezőjét, és tegyetek abba füstölő szert, és vigyétek az Úr elé, kiki az ő temjénezőjét; kétszáz és ötven temjénezőt. Te is, és Áron is, kiki az ő temjénezőjét."
        },
        {
            "type": "line",
            "value": "Vevé azért kiki az ő temjénezőjét, és tevének abba tüzet, és rakának arra füstölő szert, és megállának a gyülekezet sátorának nyílása előtt, Mózes is és Áron."
        },
        {
            "type": "line",
            "value": "Kóré pedig összegyűjtötte vala ellenök az egész gyülekezetet a gyülekezet sátorának nyílásához, és megjelenék az Úrnak dicsősége az egész gyülekezetnek."
        },
        {
            "type": "line",
            "value": "És szóla az Úr Mózesnek és Áronnak, mondván:"
        },
        {
            "type": "line",
            "value": "Váljatok külön e gyülekezettől, hogy megemésszem őket egy szempillantásban."
        },
        {
            "type": "line",
            "value": "Ők pedig arcukra borulának, és mondának: Isten, minden test lelkének Istene! nem egy férfiú vétkezett-é, és az egész gyülekezetre haragszol-é?"
        },
        {
            "type": "line",
            "value": "Akkor szóla az Úr Mózesnek, mondván:"
        },
        {
            "type": "line",
            "value": "Szólj a gyülekezetnek, mondván: Menjetek el a Kóré, Dáthán és Abirám hajléka mellől köröskörül."
        },
        {
            "type": "line",
            "value": "Felkele azért Mózes, és elméne Dáthán és Abirám felé, követék őt Izráel vénei."
        },
        {
            "type": "line",
            "value": "És szóla a gyülekezetnek, mondván: Kérlek, távozzatok el ez istentelen emberek sátorai mellől, és semmit ne illessetek abból, ami az övék, hogy el ne vesszetek az ő bűneik miatt."
        },
        {
            "type": "line",
            "value": "És elmenének a Kóré, Dáthán és Abirám hajlékai mellől köröskörül; Dáthán pedig és Abirám kimenének, megállván az ő sátoraiknak nyílásánál feleségeikkel, fiaikkal és kisdedeikkel."
        },
        {
            "type": "line",
            "value": "Akkor monda Mózes: Ebből tudjátok meg, hogy az Úr küldött engemet, hogy cselekedjem mind e dolgokat, hogy nem magamtól indultam:"
        },
        {
            "type": "line",
            "value": "Ha úgy halnak meg ezek, amint meghal minden más ember, és ha minden más ember büntetése szerint büntettetnek meg ezek: akkor nem az Úr küldött engemet."
        },
        {
            "type": "line",
            "value": "Ha pedig az Úr valami új dolgot cselekszik, és a föld megnyitja az ő száját, és elnyeli őket, és mindazt, ami az övék, és elevenen szállanak alá pokolba: akkor megismeritek, hogy gyalázták ezek az emberek az Urat."
        },
        {
            "type": "line",
            "value": "És lőn, amint elvégezé mind e beszédeket, meghasada a föld alattok."
        },
        {
            "type": "line",
            "value": "És megnyitá a föld az ő száját, és elnyelé őket és az ő háznépeiket: és minden embert, akik Kórééi valának, és minden jószágukat."
        },
        {
            "type": "line",
            "value": "És alászállának azok és mindaz, ami az övék, elevenen a pokolra: és befedezé őket a föld, és elveszének a község közül."
        },
        {
            "type": "line",
            "value": "Az Izráeliták pedig, akik körülöttök valának, mind elfutának azoknak kiáltására; mert azt mondják vala: netalán elnyel minket a föld!"
        },
        {
            "type": "line",
            "value": "És tűz jöve ki az Úrtól, és megemészté ama kétszáz és ötven férfiút, akik füstölő szerekkel áldoznak vala."
        },
        {
            "type": "line",
            "value": "Szóla pedig az Úr Mózesnek, mondván:"
        },
        {
            "type": "line",
            "value": "Mondd meg Eleázárnak, Áron pap fiának, hogy szedje ki a temjénezőket a tűzből, a tüzet pedig hintsd széjjel, mert megszenteltettek a temjénezők;"
        },
        {
            "type": "line",
            "value": "Ezeknek temjénezői, akik a magok lelke ellen vétkeztek. És csináljanak azokból vékonyra vert lapokat az oltár beborítására. Mivelhogy járultak azokkal az Úr elé, és megszenteltettek: legyenek jegyül Izráel fiainak."
        },
        {
            "type": "line",
            "value": "Felszedé azért Eleázár pap a réz temjénezőket, amelyekkel a megégettek járultak vala oda, és vékonyra verette azokat az oltár beborítására."
        },
        {
            "type": "line",
            "value": "Emlékeztetőül Izráel fiainak, hogy senki idegen, aki nem az Áron magvából való, ne járuljon az Úr elé füstölő szerrel füstölögtetni, hogy úgy ne járjon, mint Kóré és mint az ő gyülekezete, amiképpen megmondotta vala néki az Úr Mózes által."
        },
        {
            "type": "line",
            "value": "És másnap felzúdula Izráel fiainak egész gyülekezete Mózes ellen és Áron ellen, mondván: Ti öltétek meg az Úrnak népét!"
        },
        {
            "type": "line",
            "value": "Mikor pedig egybegyűle a gyülekezet Mózes ellen és Áron ellen, akkor fordulának a gyülekezet sátora felé: és ímé befedezte vala azt a felhő, és megjelenék az Úrnak dicsősége."
        },
        {
            "type": "line",
            "value": "Mózes azért és Áron menének a gyülekezet sátora elé."
        },
        {
            "type": "line",
            "value": "És szóla az Úr Mózesnek, mondván:"
        },
        {
            "type": "line",
            "value": "Menjetek ki e gyülekezet közül, hogy megemésszem őket egy szempillantásban; ők pedig orcájokra borulának."
        },
        {
            "type": "line",
            "value": "És monda Mózes Áronnak: Fogd a temjénezőt, és tégy abba tüzet az oltárról, és rakj reá füstölő szert, és vidd hamar a gyülekezethez, és végezz engesztelést értök, mert kijött az Úrtól a nagy harag, elkezdődött a csapás."
        },
        {
            "type": "line",
            "value": "Vevé azért Áron a temjénezőt, amint mondotta vala Mózes, és futa a község közé, és ímé elkezdődött vala a csapás a nép között. És füstölő áldozatot tőn, és engesztelést szerze a népnek."
        },
        {
            "type": "line",
            "value": "És megálla a megholtak között és élők között; és megszűnék a csapás."
        },
        {
            "type": "line",
            "value": "És valának, akik megholtak vala e csapás alatt, tizennégy ezer hétszázan; azokon kivül, akik megholtak vala a Kóré dolgáért."
        },
        {
            "type": "line",
            "value": "És visszatére Áron Mózeshez a gyülekezet sátorának nyílásához. Így szűnék meg a csapás."
        }
    ]
}
