{
   "meta": {
   "type": "text",
   "name": "20. Fejezet"
   },
   "data": [
        {
            "type": "line",
            "value": "És eljutának Izráel fiai, az egész gyülekezet Cin pusztájába az első hónapban és megtelepedék a nép Kádesben, és meghala ott Miriám, és eltemetteték ott."
        },
        {
            "type": "line",
            "value": "De nem vala vize a gyülekezetnek, összegyűlének azért Mózes és Áron ellen."
        },
        {
            "type": "line",
            "value": "És feddőzék a nép Mózessel, és szólának mondván: Vajha holtunk volna meg, mikor megholtak a mi atyánkfiai az Úr előtt!"
        },
        {
            "type": "line",
            "value": "És miért hoztátok az Úrnak gyülekezetét e pusztába, hogy meghaljunk itt mi, és a mi barmaink?"
        },
        {
            "type": "line",
            "value": "És miért hoztatok fel minket Égyiptomból, hogy e rossz helyre hozzatok minket, hol nincs vetés, sem füge, sem szőlő, sem gránátalma, és inni való víz sincsen!"
        },
        {
            "type": "line",
            "value": "Elmenének azért Mózes és Áron a gyülekezetnek színe elől, a gyülekezet sátorának nyílása elé, és arcukra borulának; és megjelenék nékik az Úrnak dicsősége."
        },
        {
            "type": "line",
            "value": "És szóla az Úr Mózesnek, mondván:"
        },
        {
            "type": "line",
            "value": "Vedd ezt a vesszőt, és gyűjtsd össze a gyülekezetet te, és Áron, a te atyádfia, és szóljatok ím e kősziklának az ő szemeik előtt, hogy adjon vizet; és fakassz vizet nékik e kősziklából, és adj inni a gyülekezetnek és az ő barmaiknak."
        },
        {
            "type": "line",
            "value": "Vevé azért Mózes azt a vesszőt az Úrnak színe elől amint parancsolta vala néki."
        },
        {
            "type": "line",
            "value": "És összegyűjték Mózes és Áron a gyülekezetet a kőszikla elé, és monda nékik: Halljátok meg most, ti lázadók! Avagy e kősziklából fakasszunk-é néktek vizet?"
        },
        {
            "type": "line",
            "value": "És felemelé Mózes az ő kezét, és megüté a kősziklát az ő vesszejével két ízben; és sok víz ömle ki, és ivék a gyülekezet és az ő barmai."
        },
        {
            "type": "line",
            "value": "És monda az Úr Mózesnek és Áronnak: Mivelhogy nem hittetek nékem, hogy megdicsőítettetek volna engem Izráel fiainak szemei előtt: azért nem viszitek be e községet a földre, amelyet adtam nékik."
        },
        {
            "type": "line",
            "value": "Ezek a versengésnek vizei, amelyekért feddőztek Izráel fiai az Úrral; és megdicsőítette magát ő bennök."
        },
        {
            "type": "line",
            "value": "És külde Mózes követeket Kádesből Edom királyához, kik így szólának: Ezt mondja a te atyádfia az Izráel: Te tudod mindazt a nyomorúságot, amely mi rajtunk esett:"
        },
        {
            "type": "line",
            "value": "Hogy a mi atyáink alámentek Égyiptomba, és sok ideig laktunk Égyiptomban, és hogy nyomorgatának minket az égyiptombeliek, és a mi atyáinkat."
        },
        {
            "type": "line",
            "value": "És kiáltottunk az Úrhoz, és meghallgatta a mi szónkat, és angyalt külde és kihozott minket Égyiptomból; és ímé Kádesben vagyunk a te határodnak végvárosában."
        },
        {
            "type": "line",
            "value": "Hadd mehessünk át a te földeden! Nem megyünk át sem mezőn, sem szőlőn, és kútvizet sem iszunk; az országúton megyünk, és nem térünk sem jobbra, sem balra, míg általmegyünk a te határodon."
        },
        {
            "type": "line",
            "value": "Felele pedig Edom: Nem mehetsz át az én földemen, hogy fegyverrel ne menjek ellened!"
        },
        {
            "type": "line",
            "value": "És mondának néki Izráel fiai: A járt úton megyünk fel, és ha a te vizedet isszuk, én és az én barmaim, megadom annak az árát. Nincs egyéb szándékom csak hogy gyalog mehessek át."
        },
        {
            "type": "line",
            "value": "Az pedig monda: Nem mégy át. És kiméne ő ellene Edom sok néppel és nagy erővel."
        },
        {
            "type": "line",
            "value": "Mivel nem akará Edom megengedni Izráelnek, hogy általmenjen az ő országán: azért eltére Izráel ő tőle."
        },
        {
            "type": "line",
            "value": "Majd elindulának Kádesből, és jutának Izráel fiai, az egész gyülekezet a Hór hegyére."
        },
        {
            "type": "line",
            "value": "És szóla az Úr Mózesnek és Áronnak, a Hór hegyénél, Edom földének határán, mondván:"
        },
        {
            "type": "line",
            "value": "Áron az ő népeihez takaríttatik: mert nem megy be a földre, amelyet Izráel fiainak adtam, mivelhogy ellenszegültetek az én szómnak a versengésnek vizénél."
        },
        {
            "type": "line",
            "value": "Vedd Áront és Eleázárt, az ő fiát, és vezesd fel őket a Hór hegyére."
        },
        {
            "type": "line",
            "value": "És vetkeztesd le Áront az ő ruháiból, és öltöztesd fel azokba Eleázárt, az ő fiát; mert Áron az ő népéhez takaríttatik, és meghal ott."
        },
        {
            "type": "line",
            "value": "És úgy cselekedék Mózes, amint parancsolta vala az Úr, és felmenének a Hór hegyére az egész gyülekezet láttára."
        },
        {
            "type": "line",
            "value": "És Mózes levetkezteté Áront az ő ruháiból, és felöltözteté azokba Eleázárt, az ő fiát. És meghala Áron ott a hegynek tetején, Mózes pedig és Eleázár leszálla a hegyről."
        },
        {
            "type": "line",
            "value": "És látá az egész gyülekezet, hogy meghalt vala Áron, és siratá Áront harminc napig Izráelnek egész háza."
        }
    ]
}
