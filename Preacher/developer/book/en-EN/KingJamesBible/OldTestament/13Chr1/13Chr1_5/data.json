{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Rúbennek, Izráel elsőszülöttének fiai (mert ő volt az elsőszülött; mikor pedig megfertőztette az ő atyjának ágyasházát, az ő elsőszülöttségi joga a József fiainak adaték, aki Izráel fia vala, mindazáltal nem úgy hogy ők neveztessenek származás szerint elsőszülötteknek,"
        },
        {
            "type": "line",
            "value": "Mert Júda tekintélyesebb vala az ő testvérei között, és ő belőle való volt a fejedelem, hanem az elsőszülöttségnek haszna lőn Józsefé):"
        },
        {
            "type": "line",
            "value": "Ezek Rúbennek, Izráel elsőszülöttének fiai: Khánokh, Pallu, Khecrón és Kármi."
        },
        {
            "type": "line",
            "value": "Jóel fiai: Semája ennek fia, Góg ennek fia, Simei ennek fia."
        },
        {
            "type": "line",
            "value": "Mika ennek fia, Reája ennek fia, Baál ennek fia."
        },
        {
            "type": "line",
            "value": "Beéra ennek fia, akit fogságba vitt Tiglát-Piléser, az Assiriabeli király; ő a Rúbeniták fejedelme vala."
        },
        {
            "type": "line",
            "value": "Testvérei pedig, családjaik, nemzetségük megszámlálása szerint ezek valának: a fő Jéhiel és Zakariás,"
        },
        {
            "type": "line",
            "value": "Bela, Azáz fia, ki Séma fia, ki Jóel fia vala, ki Aróerben lakott Nébóig és Baál-Meonig."
        },
        {
            "type": "line",
            "value": "Napkelet felé is lakik vala a pusztában való bemenetelig, az Eufrátes folyóvíztől fogva; mert az ő barmai Gileád földén igen elszaporodtak."
        },
        {
            "type": "line",
            "value": "Saul királynak idejében pedig támasztának hadat a Hágárénusok ellen, és elhullának azok az ő kezeik által, és lakának azoknak sátoraikban, Gileádnak napkelet felé való egész részében."
        },
        {
            "type": "line",
            "value": "A Gád fiai pedig velök szemben a Básán földén laktak Szalkáig."
        },
        {
            "type": "line",
            "value": "Jóel vala előljárójok, Sáfám második az után; Johánai és Sáfát Básánban."
        },
        {
            "type": "line",
            "value": "És testvéreik, családjaik szerint ezek: Mikáel, Mésullám, Séba, Jórai, Jaékán, Zia és Éber, heten."
        },
        {
            "type": "line",
            "value": "Ezek az Abihail fiai, ki Húri fia, ki Jároáh fia, ki Gileád fia, ki Mikáel fia, ki Jésisai fia, ki Jahadó fia, ki Búz fia."
        },
        {
            "type": "line",
            "value": "És Ahi, a Gúni fiának, Abdielnek a fia volt a család feje."
        },
        {
            "type": "line",
            "value": "Ezek Gileádban, Básánban és az ezekhez tartozó mezővárosokban laktak, és Sáronnak minden legelőjén, határaikig."
        },
        {
            "type": "line",
            "value": "Kik mindnyájan megszámláltatának Jótámnak, a Júda királyának idejében, és Jeroboámnak, az Izráel királyának idejében."
        },
        {
            "type": "line",
            "value": "A Rúben fiai közül és a Gáditák közül és a Manasse félnemzetsége közül erős paizs- és fegyverhordozó férfiak, kézívesek és a hadakozásban jártasok, negyvennégyezerhétszázhatvanan harcra kész férfiak;"
        },
        {
            "type": "line",
            "value": "Hadakozának a Hágárénusok ellen, Jétúr, Náfis és Nódáb ellen."
        },
        {
            "type": "line",
            "value": "És győzedelmesek levének azokon, és kezekbe adatának a Hágárénusok és mindazok, akik ezekkel valának; mert az Istenhez kiáltának harc közben, és ő meghallgatá őket, mert ő benne bíztak."
        },
        {
            "type": "line",
            "value": "És elvivék az ő barmaikat, ötvenezer tevét, kétszázötvenezer juhot, kétezer szamarat és százezer embert."
        },
        {
            "type": "line",
            "value": "A seb miatt pedig sokan elhullának; mert Istentől vala az a harc; és azok helyén lakának a fogságig."
        },
        {
            "type": "line",
            "value": "A Manasse nemzetsége felének fiai pedig azon a földön laktak, amely Básántól Baál-Hermonig, Szenirig és Hermon hegyéig terjedt, mert igen megsokasodtak vala."
        },
        {
            "type": "line",
            "value": "És ezek voltak az ő atyjok háznépének fejedelmei: Efer, Isi, Eliel, Azriel, Irméja, Hodávia és Jahdiel, igen erős férfiak, híres férfiak, akik az ő atyjok háznépe között fők voltak."
        },
        {
            "type": "line",
            "value": "Vétkezének pedig az ő atyjoknak Istene ellen; mert a föld lakóinak bálványisteneivel paráználkodának, akiket az Isten szemök elől elpusztított."
        },
        {
            "type": "line",
            "value": "Felindítá azért az Izráel Istene Pulnak, az Assiriabeli királynak szívét és Tiglát-Pilésernek, az assiriai királynak szívét, és fogva elvivé őket, a Rúbenitákat, a Gáditákat és a Manasse félnemzetségét is; és elvivé őket Haláhba és Háborba, Hárába és a Gózán folyóvizéhez mind e mai napig."
        }
    ]
}
