{
   "meta": {
   "type": "text",
   "name": "15. Fejezet"
   },
   "data": [
        {
            "type": "line",
            "value": "Csináltata pedig Dávid magának házakat az ő városában; és helyet készített az Isten ládájának, és annak sátort állított fel."
        },
        {
            "type": "line",
            "value": "Akkor monda Dávid: Nem szabad másnak hordozni az Isten ládáját, hanem csak a Lévitáknak, mert az Úr őket választotta, hogy hordozzák az Isten ládáját, és néki szolgáljanak mindörökké."
        },
        {
            "type": "line",
            "value": "Összegyűjté azért Dávid Jeruzsálembe az egész Izráel népét, hogy az Úr ládáját az ő helyére vitesse, melyet számára csináltatott vala."
        },
        {
            "type": "line",
            "value": "Összegyűjté Dávid az Áron fiait is és a Lévitákat."
        },
        {
            "type": "line",
            "value": "A Kéhát fiai között fő vala Uriel, és az ő atyjafiai százhúszan valának."
        },
        {
            "type": "line",
            "value": "A Mérári fiai között Asája volt a fő, és az ő atyjafiai kétszázhúszan valának."
        },
        {
            "type": "line",
            "value": "A Gerson fiai között Jóel volt a fő, és az ő atyjafiai százharmincan valának."
        },
        {
            "type": "line",
            "value": "Az Elisáfán fiai között Semája volt a fő, és az ő atyjafiai kétszázan valának."
        },
        {
            "type": "line",
            "value": "A Hebron fiai között Eliel volt a fő, és az ő atyjafiai nyolcvanan valának."
        },
        {
            "type": "line",
            "value": "Az Uzziel fiai között fő vala Amminádáb, és az ő atyjafiai száztizenketten."
        },
        {
            "type": "line",
            "value": "Hivatá akkor Dávid Sádók és Abjátár papokat, a Léviták közül pedig Urielt, Asáját, Jóelt, Sémáját, Elielt és Amminádábot."
        },
        {
            "type": "line",
            "value": "És monda nékik: Ti vagytok a Léviták családfői. Szenteljétek meg magatokat s a ti atyátokfiait, és vigyétek az Úrnak, Izráel Istenének ládáját arra a helyre, amelyet készítettem számára."
        },
        {
            "type": "line",
            "value": "Minthogy kezdettől fogva nem mívelték ezt, az Úr, a mi Istenünk csapást bocsátott reánk, mert nem kerestük őt a rendtartás szerint."
        },
        {
            "type": "line",
            "value": "Megszentelék azért magokat a papok és a Léviták, hogy vigyék az Úrnak, Izráel Istenének ládáját."
        },
        {
            "type": "line",
            "value": "És felvevék a Léviták fiai az Isten ládáját, úgy, amint Mózes meghagyta volt az Úrnak beszéde szerint, a rudakkal vállaikra."
        },
        {
            "type": "line",
            "value": "És monda Dávid a Léviták fejedelmeinek, hogy állítsanak az ő atyjokfiai közül éneklőket, éneklőszerszámokkal, lantokkal, citerákkal és cimbalmokkal, hogy énekeljenek felemelt szóval, nagy örömmel."
        },
        {
            "type": "line",
            "value": "Választák azért a Léviták Hémánt a Jóel fiát, és az ő atyjafiai közül Asáfot, a Berekiás fiát, és a Mérári fiai közül, akik azoknak atyjokfiai valának, Etánt, a Kúsája fiát."
        },
        {
            "type": "line",
            "value": "És ő velök együtt az ő atyjokfiait másod renden, Zakariást, Bént, Jeázielt, Semirámótot, Jéhielt, Unnit, Eliábot, Benáját, Maaséját, Mattithját, Elifélet, Miknéját, Obed-Edomot és Jehielt, akik ajtónállók valának."
        },
        {
            "type": "line",
            "value": "Éneklők: Hémán, Asáf és Etán, réz cimbalmokkal, hogy zengedezzenek;"
        },
        {
            "type": "line",
            "value": "Zakariás, Aziel, Semirámót, Jéhiel, Unni, Eliáb, Maaséja és Benája lantokkal a szűzek módjára;"
        },
        {
            "type": "line",
            "value": "Mattithja, Eliféle, Miknéja, Obed-Edom, Jéhiel és Azaziás, hogy énekeljenek citerákkal a nyolchúrú szerint."
        },
        {
            "type": "line",
            "value": "És Kénániás volt a Léviták vezére az éneklésben, ő igazgatá az éneklést, mivel tudós vala."
        },
        {
            "type": "line",
            "value": "Berekiás és Elkána a láda előtt való ajtónállók valának:"
        },
        {
            "type": "line",
            "value": "Sébániás pedig és Jósafát, Nétanéel, Amásai, Zakariás, Benája és Eliézer papok kürtölnek vala az Isten ládája előtt; Obed-Edom és Jéhija, akik kapunállók valának, a láda után mennek vala."
        },
        {
            "type": "line",
            "value": "Dávid pedig s az Izráel vénei és az ezredek vezérei, akik elmenének, hogy felvigyék az Úr szövetségének ládáját az Obed-Edom házából, nagy örömben valának."
        },
        {
            "type": "line",
            "value": "Lőn pedig, mikor az Isten megsegíté a Lévitákat, akik az Úr szövetségének ládáját viszik vala, áldozának hét tulokkal és hét kossal."
        },
        {
            "type": "line",
            "value": "Dávid pedig bíborból csinált ruhába öltözvén, valamint a Léviták mind, akik a ládát viszik vala, az éneklők is és Kénániás, aki az éneklés vezére vala, énekelének (Dávidon pedig gyolcsból csinált efód vala)."
        },
        {
            "type": "line",
            "value": "És az egész Izráel vivé az Úr szövetségének ládáját nagy örömmel, kürtökkel, trombitákkal, cimbalmokkal, zengedezvén lantokkal és citerákkal."
        },
        {
            "type": "line",
            "value": "Mikor pedig immár az Úr szövetségének ládája a Dávid városába jutott, Mikál a Saul leánya kitekinte az ablakon, s látván, hogy Dávid király táncol és vígad, szívében megutálá őt."
        }
    ]
}
