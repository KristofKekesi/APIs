{
   "meta": {
   "type": "text",
   "name": "12. Fejezet"
   },
   "data": [
        {
            "type": "line",
            "value": "Ezek azok, akik Dávidhoz menének Siklágba, mikor Saul, a Kis fia miatt még számkivetésben vala, akik a hősöknek a harcban segítői voltak."
        },
        {
            "type": "line",
            "value": "Ívesek, akik mind jobb-, mind balkézre kővel hajítanak és nyíllal lőnek vala, akik Saul atyjafiai közül valók valának, Benjámin nemzetségéből."
        },
        {
            "type": "line",
            "value": "Előljáró vala Ahiézer és Joás, a Gibeabeli Semáa fiai és Jéziel és Pélet, Azmávet fiai, Beráka és Jéhu, Anatótból,"
        },
        {
            "type": "line",
            "value": "És a Gibeonbeli Ismája, a harminc közül való hős, akiknek előljárójok is vala; Irméja, Jaháziel, Johanán és Gederátbeli Józabád,"
        },
        {
            "type": "line",
            "value": "Elúzai, Jérimót, Behália, Semária és Hárufbeli Sefátja,"
        },
        {
            "type": "line",
            "value": "Elkána, Isija, Azaréel, Jóézer és a Kóré nemzetéből való Jásobéám."
        },
        {
            "type": "line",
            "value": "Joéla és Zebádja, a Gedorból való Jérohám fiai."
        },
        {
            "type": "line",
            "value": "A Gáditák közül is menének Dávidhoz, mikor a pusztában vala az erősségben, erős és hadakozó férfiak, paizsosok, dárdások, akiknek orcájok, mint az oroszlánnak orcája és gyorsaságra hasonlók a hegyen lakozó vadkecskékhez."
        },
        {
            "type": "line",
            "value": "Ézer az első, Obádia második, Eliáb harmadik,"
        },
        {
            "type": "line",
            "value": "Mismanna negyedik, Jirméja ötödik,"
        },
        {
            "type": "line",
            "value": "Attai hatodik, Eliel hetedik,"
        },
        {
            "type": "line",
            "value": "Nyolcadik Johanán, kilencedik Elzabád,"
        },
        {
            "type": "line",
            "value": "Tizedik Jirméja, tizenegyedik Makbánnai."
        },
        {
            "type": "line",
            "value": "Ezek voltak főemberek a seregben a Gád fiai közül; a legkisebbek egyike száz ellen, a legnagyobbak egyike ezer ellen!"
        },
        {
            "type": "line",
            "value": "Ezek azok, akik a Jordánon átmentek volt az első hónapban, noha az árvíz a partot felülmúlta, és elűzték mindazokat, akik a völgyben valának napkelet felől és napnyugot felől."
        },
        {
            "type": "line",
            "value": "Jövének Dávidhoz a Benjámin és a Júda fiai közül is az erősségbe."
        },
        {
            "type": "line",
            "value": "És kiméne Dávid elejökbe, és felelvén, monda nékik: Hogyha békesség okáért jöttök hozzám, hogy segítségemre legyetek, az én szívem egy lesz ti veletek; ha pedig meg akartok csalni, hogy eláruljatok az én ellenségeimnek, holott semmi gonoszságot nem követtem el: lássa meg a mi atyáink Istene és büntessen meg."
        },
        {
            "type": "line",
            "value": "A lélek pedig felindítá Amásait, a harmincnak fejedelmét, s monda: Óh Dávid, tied vagyunk és te veled leszünk, Isai fia! Békesség, békesség néked, békesség a te segítőidnek is, mert megsegít téged a te Istened! Magához fogadá azért őket Dávid, és főemberekké tevé a seregben."
        },
        {
            "type": "line",
            "value": "Ennekfelette Manasséból is hajlának Dávidhoz, mikor a Filiszteusokkal együtt Saul ellen ment volna harcolni; de nem segéllék őket; mert tanácsot tartván, haza küldék a Filiszteusok fejedelmei, mondván: A mi fejünk veszésével fog visszamenni az ő urához, Saulhoz."
        },
        {
            "type": "line",
            "value": "Mikor visszatére Siklágba, hajlának ő hozzá a Manassé fiai közül Adna, Józabád, Jediháel, Mikáel, Józabád, Elihu és Sillétai, akik a Manasse nemzetségéből való ezerek előljárói voltak."
        },
        {
            "type": "line",
            "value": "És ezek Dávidnak segítségül voltak az ellenség seregei ellen; mert fejenként mind erős vitézek valának, és vezérek a seregben."
        },
        {
            "type": "line",
            "value": "Annakfelette minden nap mennek vala Dávidhoz, hogy segítségére legyenek néki, míg serege nagygyá lőn, mint az Istennek tábora."
        },
        {
            "type": "line",
            "value": "Ezek pedig számszerint a viadalhoz készült előljárók, akik Dávidhoz mentek vala Hebronban, hogy őt Saul helyett az országban királylyá válasszák, az Isten ígérete szerint."
        },
        {
            "type": "line",
            "value": "A Júda fiai közül, akik paizst és kopját viselének hatezernyolcszáz vala harcra készen."
        },
        {
            "type": "line",
            "value": "A Simeon fiai közül vitéz férfiak a viadalra, hétezerszáz."
        },
        {
            "type": "line",
            "value": "A Lévi fiai közül négyezerhatszáz vala."
        },
        {
            "type": "line",
            "value": "Jojada is, ki az Áron fiai között előljáró vala, és ő vele háromezerhétszáz."
        },
        {
            "type": "line",
            "value": "És az ifjú Sádók, aki igen erős vala, és az ő atyja házából huszonkét főember."
        },
        {
            "type": "line",
            "value": "A Benjámin fiai közül, akik Saul atyjafiai valának, háromezer; mert még azok közül sokan hűségesen őrizik vala a Saul házát."
        },
        {
            "type": "line",
            "value": "Az Efraim fiai közül húszezernyolcszáz, igen vitézek, akik az ő nemzetségökben híres férfiak valának;"
        },
        {
            "type": "line",
            "value": "Manassénak félnemzetségéből pedig tizennyolcezer, kik névszerint kijelöltetének, hogy elmenjenek és Dávidot királylyá válasszák."
        },
        {
            "type": "line",
            "value": "Az Izsakhár fiai közül, akik felismerék az idő alkalmatos voltát, hogy tudnák, mit kellene Izráelnek cselekednie, kétszáz főember és az ő rokonaik mind hallgatnak vala beszédjökre."
        },
        {
            "type": "line",
            "value": "A Zebulon fiai közül a harcra kimenők, minden hadiszerszámokkal felkészülve, ötvenezeren valának, készek a viadalra állhatatos szívvel."
        },
        {
            "type": "line",
            "value": "A Nafthali nemzetségéből ezer főember vala; és ő velek paizszsal s kopjával harminchétezer vala."
        },
        {
            "type": "line",
            "value": "A Dániták közül, akik a viadalhoz készek valának, huszonnyolcezerhatszázan voltak."
        },
        {
            "type": "line",
            "value": "És az Áser fiai közül a hadakozók és az ütközethez készek negyvenezeren valának."
        },
        {
            "type": "line",
            "value": "A Jordánon túl lakozók közül, azaz a Rúbeniták, Gáditák és a Manasse nemzetségének fele közül, minden viadalhoz való szerszámokkal egyetemben, jöttek százhúszezeren."
        },
        {
            "type": "line",
            "value": "Mindezek hadakozó férfiak, a viadalra elkészülve, egy értelemmel mentek vala Hebronba, hogy Dávidot az egész Izráel felett királylyá válasszák, sőt ezeken kivül is az egész Izráel egy szívvel azon volt, hogy Dávidot királylyá válasszák."
        },
        {
            "type": "line",
            "value": "És ott maradának Dáviddal harmadnapig, s esznek és isznak vala; mert az ő atyjokfiai készítettek vala nékik;"
        },
        {
            "type": "line",
            "value": "És úgy a szomszédságukban levők, mint mások Izsakhárig, Zebulonig és Nafthaliig hoznak vala kenyereket szamarakon, tevéken, öszvéreken és ökrökön, eleséget, lisztet, fügét, aszuszőlőt, bort, olajat, vágóbarmokat, juhokat számtalan sokat; mert nagy öröm vala Izráelben."
        }
    ]
}
