{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "És gyűlének az Izráeliták mindnyájan Dávidhoz Hebronba, mondván: Ímé mi a te csontod és a te tested vagyunk;"
        },
        {
            "type": "line",
            "value": "Ezelőtt is, még mikor Saul volt a király, te voltál az, aki az Izráelt ki- és bevezetéd, és ezt mondotta a te Urad Istened néked: Te legelteted az én népemet, az Izráelt, és te leszel vezér az én népemen, az Izráelen."
        },
        {
            "type": "line",
            "value": "Elmenének azért mindnyájan az Izráel vénei a királyhoz Hebronba, és szövetséget tőn Dávid velök Hebronban az Úr előtt; és királylyá kenték Dávidot Izráel felett, az Úrnak Sámuel által való beszéde szerint."
        },
        {
            "type": "line",
            "value": "Elméne akkor Dávid és az egész Izráel Jeruzsálembe; ez Jebus (ott a Jebuzeusok voltak a föld lakosai)."
        },
        {
            "type": "line",
            "value": "És mondának Jebus lakói Dávidnak: Ide be nem jössz! De megvevé Dávid a Sion várát; ez a Dávid városa;"
        },
        {
            "type": "line",
            "value": "Mert ezt mondotta vala Dávid: Aki legelőször egy Jebuzeust levág, előljáró és vezér legyen. Felméne azért legelőször Joáb, a Séruja fia; és lőn előljáróvá."
        },
        {
            "type": "line",
            "value": "Azután lakék Dávid a várban, azért nevezék azt Dávid városának."
        },
        {
            "type": "line",
            "value": "És megépíté Dávid a várost Millótól fogva egészen körül; Joáb pedig megépíté a városnak maradékát."
        },
        {
            "type": "line",
            "value": "És folytonosan emelkedék Dávid; mert a Seregek Ura vala ő vele."
        },
        {
            "type": "line",
            "value": "Ezek pedig a hősök előljárói, akik Dávid mellett valának, akik erősen forgolódának vele az ő királyságáért egész Izráellel, hogy királylyá válasszák őt Izráel felett, az Úr beszéde szerint."
        },
        {
            "type": "line",
            "value": "Ezek számszerint a hősök, akik Dávid körül valának: Jásobeám, Hakhmoni fia, a harmincnak előljárója; ez emelte vala fel az ő kopjáját háromszáz ellen, akiket egyszerre megsebesíte."
        },
        {
            "type": "line",
            "value": "Ezután Eleázár, az Ahóhita Dódó fia; aki a három hős közül egy vala."
        },
        {
            "type": "line",
            "value": "Ő vala Dáviddal Pasdamimban, ahová összegyűlének a Filiszteusok viadalra. Egy darab föld árpával vala tele, és a nép elmenekült a Filiszteusok elől."
        },
        {
            "type": "line",
            "value": "De ők megállának ott annak a darab földnek a közepén, és megtartották azt, és megverék a Filiszteusokat, és az Úr megszabadítá őket nagy szabadítással."
        },
        {
            "type": "line",
            "value": "Továbbá, mikor alámentek hárman a harminc főember közül Dávidhoz, a kősziklához, az Adullám barlangjába; a Filiszteusok pedig tábort járának a Réfaim völgyben."
        },
        {
            "type": "line",
            "value": "(Dávid az erősségben vala akkor, a Filiszteusok hada pedig Bethlehemnél.)"
        },
        {
            "type": "line",
            "value": "Kivána Dávid vizet, és monda: Óh, ki adhatna nékem innom a Bethlehem kapuja előtt való forrásnak vizéből!"
        },
        {
            "type": "line",
            "value": "Akkor keresztülvágták magokat hárman a Filiszteusok táborán, és vizet merítének a Bethlehem forrásából, mely a kapu előtt vala, és felvivék, és menének Dávidhoz; de Dávid nem akara inni, hanem kitölté azt az Úrnak."
        },
        {
            "type": "line",
            "value": "És monda: Távoztassa el tőlem az én Istenem, hogy ezt cselekedném. Avagy e férfiaknak vérét igyam-é meg, akik életöket halálra vetették? Mert ők ezt életök veszedelmével hozták. És semmiképpen nem akara inni. Ezt cselekedé a három hős."
        },
        {
            "type": "line",
            "value": "És Abisai, a Joáb testvére vala e háromnak előljárója; ő ragadott vala dárdát háromszáz ellen, akiket megsebesíte; és ő volt a leghíresebb a három között."
        },
        {
            "type": "line",
            "value": "A három közül a kettőnél híresebb vala, azért volt azok előljárója; de azért egymaga még sem ért föl a hárommal."
        },
        {
            "type": "line",
            "value": "Benája, a Jojada fia, vitéz férfiúnak fia Kabséelből, aki nagy dolgokat cselekedék; ő ölte meg Moáb két oroszlánját, és ő méne alá a verembe, s ölte meg az oroszlánt, mikor havas idő volt."
        },
        {
            "type": "line",
            "value": "Ugyanez ölé meg az Égyiptombeli férfit, akinek magassága öt sing volt, és oly dárda vala az Égyiptombeli férfiú kezében, mint a szövő zugoly. Szembeszálla vele egy pálcával, s kiragadá az Égyiptombeli ember kezéből a dárdát, és saját dárdájával általveré."
        },
        {
            "type": "line",
            "value": "Ezeket cselekedte Benája, a Jojada fia, aki híres vala a három hős között."
        },
        {
            "type": "line",
            "value": "Híres vala ő a harminc között, de azzal a hárommal nem ért fel. És előljáróvá tevé őt Dávid a tanácsosok között."
        },
        {
            "type": "line",
            "value": "A seregnek pedig ezek vitézei: Asael, a Joáb testvére; Elhanán, Dódónak fia, ki Bethlehembeli vala."
        },
        {
            "type": "line",
            "value": "Haróritból való Sammót, Pélomból való Héles,"
        },
        {
            "type": "line",
            "value": "Tékoabeli Hira, Ikkés fia, Anatótbeli Abiézer,"
        },
        {
            "type": "line",
            "value": "Húsatbeli Sibbékai, Ahóhitbeli Hirai."
        },
        {
            "type": "line",
            "value": "Nétofátbeli Maharai, Nétofátbeli Héled, Bahána fia;"
        },
        {
            "type": "line",
            "value": "Ittai, Ribai fia, a Benjámin fiainak Gibea városából való; Pirátonbeli Benája;"
        },
        {
            "type": "line",
            "value": "Húrai, a Gaás völgyéből való; Arbátbeli Abiel;"
        },
        {
            "type": "line",
            "value": "Baharumi Azmávet, Saálbonitbeli Eliáhba;"
        },
        {
            "type": "line",
            "value": "Gisonbeli Hásem fiai: Jonathán, Hararitbeli Ságé fia."
        },
        {
            "type": "line",
            "value": "Hararitbeli Ahiám, Sákár fia; Elifál, Úr fia,"
        },
        {
            "type": "line",
            "value": "Mekerátbeli Héfer, Pélonbeli Ahija,"
        },
        {
            "type": "line",
            "value": "Kármelből való Hésró, Naárai, Ezbái fia,"
        },
        {
            "type": "line",
            "value": "Jóel, Nátán testvére; Mibhár, Géri fia;"
        },
        {
            "type": "line",
            "value": "Sélek, Ammon nemzetségéből való; Berótbeli Naárai, Joábnak, aki Séruja fia vala, fegyverhordozója;"
        },
        {
            "type": "line",
            "value": "Itrébeli Hira, Itrébeli Gáreb,"
        },
        {
            "type": "line",
            "value": "Hitteus Uriás, Zabád, Ahlai fia;"
        },
        {
            "type": "line",
            "value": "Hadina, a Rúben nemzetségéből való Siza fia, ki a Rúbeniták előljárója vala, és vele harmincan valának."
        },
        {
            "type": "line",
            "value": "Hanán, Maaka fia, és Mitnibeli Jósafát,"
        },
        {
            "type": "line",
            "value": "Asterátbeli Uzzija; Sáma és Jéhiel, Aroerbeli Hótám fiai."
        },
        {
            "type": "line",
            "value": "Jidiháel, Simri fia, és az ő testvére, Joha, Tisibeli."
        },
        {
            "type": "line",
            "value": "Mihávimbeli Eliel, Jéribai és Jósávia, Elnaám fia, és Jitma, Moáb nemzetségéből való."
        },
        {
            "type": "line",
            "value": "Eliel és Obed és Jaásiel, Mésóbájából valók."
        }
    ]
}
