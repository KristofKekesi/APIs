{
   "meta": {
   "type": "text",
   "name": "23. Fejezet"
   },
   "data": [
        {
            "type": "line",
            "value": "Megvénhedék pedig Dávid és mikor igen koros volna: királylyá tevé az ő fiát, Salamont Izráel felett."
        },
        {
            "type": "line",
            "value": "És összegyűjté Izráel összes fejedelmeit, a papokat és a Lévitákat is."
        },
        {
            "type": "line",
            "value": "És megszámláltatának a Léviták, harminc esztendőstől fogva, és akik annál idősebbek valának; és azok száma fejenként, férfianként harmincnyolcezer volt."
        },
        {
            "type": "line",
            "value": "Ezek közül huszonnégyezeren az Úr háza teendőinek gondviselői valának, és hatezeren tiszttartók és birák."
        },
        {
            "type": "line",
            "value": "Négyezeren ajtónállók; négyezeren pedig dícsérik vala az Urat minden zengő szerszámokkal, melyeket Dávid készíttetett a dícséretre."
        },
        {
            "type": "line",
            "value": "És Dávid őket csoportokba osztá a Lévi fiai szerint: Gersonitákra, Kéhátitákra és Méráritákra."
        },
        {
            "type": "line",
            "value": "A Gersoniták közül valók valának Lahdán és Simhi."
        },
        {
            "type": "line",
            "value": "Lahdán fiai: Jéhiel a fő, Zétám és Joel hárman."
        },
        {
            "type": "line",
            "value": "És a Simhi fiai: Selómit, Hásiel és Hárán, hárman; ezek voltak a Lahdán családjának fejei."
        },
        {
            "type": "line",
            "value": "Simhi fiai: Jahát, Zina, Jéus és Béria; ezek négyen voltak Simhi fiai."
        },
        {
            "type": "line",
            "value": "Jahát volt a fő, Zina második: de Jéus és Béria, mivel nem sok fiakat nemzének, az ő családjukban csak egy ágnak vétettek."
        },
        {
            "type": "line",
            "value": "Kéhát fiai: Amrám, Ishár, Hebron és Uzziel, négyen."
        },
        {
            "type": "line",
            "value": "Amrám fiai: Áron és Mózes, Áron kiválasztatott, hogy felszenteltetnék a szentek szentje számára, ő és az ő fiai mindörökké, hogy jóillatot tennének az Úr előtt, és szolgálnának néki, s az ő nevében a népet megáldanák mindörökké."
        },
        {
            "type": "line",
            "value": "Mózesnek, az Isten emberének fiai pedig számláltatának a Lévi nemzetségei közé."
        },
        {
            "type": "line",
            "value": "Mózes fiai: Gerson és Eliézer."
        },
        {
            "type": "line",
            "value": "Gerson fiai: Sébuel a fő."
        },
        {
            "type": "line",
            "value": "Eliézer fiai voltak: Rehábia a fő. Eliézernek nem volt több fia; de a Rehábia fiai igen megsokasodtak vala."
        },
        {
            "type": "line",
            "value": "Ishár fiai: Selómit, aki fő vala."
        },
        {
            "type": "line",
            "value": "Hebron fiai: Jéria a fő, Amárja második, Jaháziel harmadik és Jékámám negyedik."
        },
        {
            "type": "line",
            "value": "Uzziel fiai: Mika a fő, és Isija második."
        },
        {
            "type": "line",
            "value": "Mérári fiai: Mákhli és Músi; Mákhli fiai: Eleázár és Kis."
        },
        {
            "type": "line",
            "value": "Meghala pedig Eleázár és nem voltak néki fiai, hanem leányai, akiket a saját atyjokfiai, a Kis fiai vettek el."
        },
        {
            "type": "line",
            "value": "Músi fiai: Mákhli, Eder és Jeremót, hárman."
        },
        {
            "type": "line",
            "value": "Ezek Lévi fiai családjaik szerint, a családfők, az ő megszámláltatásuk szerint, neveik száma szerint fejenként, akik az Úr házában szolgáltak, húsz éves korban és azon felül."
        },
        {
            "type": "line",
            "value": "Mert ezt mondotta vala Dávid: Az Úr, az Izráel Istene nyugodalmat adott az ő népének, és Jeruzsálemben lakozik mindörökké;"
        },
        {
            "type": "line",
            "value": "Azért a Lévitáknak sem kell többé hordozni az Isten hajlékát, s mindazokat az eszközöket, amelyek az ő szolgálatához valók."
        },
        {
            "type": "line",
            "value": "Annakokáért Dávidnak utolsó rendelése szerint megszámláltattak a Lévi fiai, húsz éves korban és azon felül."
        },
        {
            "type": "line",
            "value": "Mert az ő helyök az Áron fiai mellett van, hogy szolgáljanak az Úr házában és annak pitvaraiban, kamaráiban, és mindenféle szent edények tisztítása és az Isten házának szolgálatja által."
        },
        {
            "type": "line",
            "value": "És hogy gondot viseljenek a szent kenyerekre, az ételáldozathoz való lisztlángra, a kovász nélkül való lepényekre, a serpenyőben főttre és pirítottra, minden mértékre és mérőre."
        },
        {
            "type": "line",
            "value": "És hogy álljanak az Úrnak tiszteletére és dícséretére, úgy reggel, mint este;"
        },
        {
            "type": "line",
            "value": "És hogy áldozzanak az Úrnak minden égőáldozattal, minden szombaton, a hónapok első napjain és a szokott ünnepeken bizonyos szám szerint, amint szükség vala, szüntelen az Úr előtt;"
        },
        {
            "type": "line",
            "value": "És hogy szorgalmasan őrizzék a gyülekezet sátorát, őrizzék a szenthelyet, és hogy vigyázzanak az ő atyjokfiainak, az Áron fiainak szolgálatjánál az Úr házában."
        }
    ]
}
