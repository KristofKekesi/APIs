{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Őrizd meg lábaidat, mikor az Istennek házához mégy, mert hallgatás végett közeledned jobb, hogynem a bolondok módja szerint áldozatot adni; mert ezek nem tudják, hogy gonoszt cselekesznek."
        },
        {
            "type": "line",
            "value": "Ne gyorsalkodjál a te száddal, és a te elméd ne siessen valamit szólni Isten előtt; mert az Isten mennyben van, te pedig e földön, azért a te beszéded kevés legyen;"
        },
        {
            "type": "line",
            "value": "Mert álom szokott következni a sok foglalatosságból; és a sok beszédből bolond beszéd."
        },
        {
            "type": "line",
            "value": "Mikor Istennek fogadást téssz, ne halogasd annak megadását; mert nem gyönyörködik a bolondokban. Amit fogadsz, megteljesítsd!"
        },
        {
            "type": "line",
            "value": "Jobb hogy ne fogadj, hogynem mint fogadj és ne teljesítsd be."
        },
        {
            "type": "line",
            "value": "Ne engedd a te szádnak, hogy bűnre kötelezze testedet, és ne mondd az angyal előtt, hogy tévedésből esett ez; hogy az Isten a te beszéded miatt fel ne háborodjék, és el ne veszesse a te kezeidnek munkáját."
        },
        {
            "type": "line",
            "value": "Mert a sok álomban a hiábavalóság is és a beszéd is sok; hanem az Istent féljed."
        },
        {
            "type": "line",
            "value": "Ha a szegényeknek nyomoríttatását, és a törvénynek és igazságnak elfordíttatását látod a tartományban: ne csudálkozzál e dolgon; mert egyik felsőrendű vigyáz a másik felsőrendűre, és ezek felett még felsőbbrendűek vannak."
        },
        {
            "type": "line",
            "value": "Az ország haszna pedig mindenekfelett a földmívelést kedvelő király."
        },
        {
            "type": "line",
            "value": "Aki szereti a pénzt, nem telik be pénzzel, és aki szereti a sokaságot nem telik be jövedelemmel. Ez is hiábavalóság."
        },
        {
            "type": "line",
            "value": "Mikor megszaporodik a jószág, megszaporodnak annak megemésztői is; mi haszna van azért benne urának, hanem hogy csak reá néz szemeivel?"
        },
        {
            "type": "line",
            "value": "Édes az álom a munkásnak, akár sokat, akár keveset egyék; a gazdagnak pedig bővölködése nem hagyja őt aludni."
        },
        {
            "type": "line",
            "value": "Van gonosz nyavalya, amelyet láttam a nap alatt: az ő urának veszedelmére tartott gazdagság;"
        },
        {
            "type": "line",
            "value": "Ugyanis az a gazdagság elvész valami szerencsétlen eset miatt, és ha fia született néki, annak kezében nem lesz semmi."
        },
        {
            "type": "line",
            "value": "Amint kijött az ő anyjának méhéből, mezítelen megy ismét el, amint jött vala: és semmit nem vesz el munkájáért, amit kezében elvinne."
        },
        {
            "type": "line",
            "value": "Annakokáért ez is gonosz nyavalya, hogy amint jött, akképpen megy el. Mi haszna van néki abban, hogy a szélnek munkálkodott?"
        },
        {
            "type": "line",
            "value": "És hogy az ő teljes életében a setétben evett, sokszori haraggal, keserűséggel és búsulással?"
        },
        {
            "type": "line",
            "value": "Ez azért a jó, amelyet én láttam, hogy szép dolog enni és inni, és jól élni minden ő munkájából, amelylyel fárasztotta magát a nap alatt, az ő élete napjainak száma szerint, amelyeket adott néki az Isten; mert ez az ő része."
        },
        {
            "type": "line",
            "value": "És amely embernek adott Isten gazdagságot és kincseket, és akinek megengedte, hogy egyék abból és az ő részét elvegye, és örvendezzen az ő munkájának: ez az Istennek ajándéka!"
        },
        {
            "type": "line",
            "value": "Mert nem sokat emlékezik meg az ilyen az ő élete napjainak számáról, mivelhogy az ő szívének örömét az Isten kedveli."
        }
    ]
}
