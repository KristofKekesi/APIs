{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Mindennek rendelt ideje van, és ideje van az ég alatt minden akaratnak."
        },
        {
            "type": "line",
            "value": "Ideje van a születésnek és ideje a meghalásnak; ideje az ültetésnek, ideje annak kiszaggatásának, ami ültettetett."
        },
        {
            "type": "line",
            "value": "Ideje van a megölésnek és ideje a meggyógyításnak; ideje a rontásnak és ideje az építésnek."
        },
        {
            "type": "line",
            "value": "Ideje van a sírásnak és ideje a nevetésnek; ideje a jajgatásnak és ideje a szökdelésnek."
        },
        {
            "type": "line",
            "value": "Ideje van a kövek elhányásának és ideje a kövek egybegyűjtésének; ideje az ölelgetésnek és ideje az ölelgetéstől való eltávozásnak."
        },
        {
            "type": "line",
            "value": "Ideje van a keresésnek és ideje a vesztésnek; ideje a megőrzésnek és ideje az eldobásnak."
        },
        {
            "type": "line",
            "value": "Ideje van a szakgatásnak és ideje a megvarrásnak; ideje a hallgatásnak és ideje a szólásnak."
        },
        {
            "type": "line",
            "value": "Ideje van a szeretésnek és ideje a gyűlölésnek; ideje a hadakozásnak és ideje a békességnek."
        },
        {
            "type": "line",
            "value": "Micsoda haszna van a munkásnak abban, amiben ő munkálkodik?"
        },
        {
            "type": "line",
            "value": "Láttam a foglalatosságot, melyet adott Isten az emberek fiainak, hogy fáradozzanak benne."
        },
        {
            "type": "line",
            "value": "Mindent szépen csinált az ő idejében, e világot is adta az emberek elméjébe, csakhogy úgy, hogy az ember meg nem foghatja mindazt a dolgot, amit az Isten cselekszik kezdettől fogva mindvégig."
        },
        {
            "type": "line",
            "value": "Megismertem, hogy nem tehetnek jobbat, mint hogy örvendezzen kiki, és hogy a maga javát cselekedje az ő életében."
        },
        {
            "type": "line",
            "value": "De még az is, hogy az ember eszik és iszik, és jól él az ő egész munkájából, az Istennek ajándéka."
        },
        {
            "type": "line",
            "value": "Tudom, hogy valamit Isten cselekszik, az lesz örökké, ahhoz nincs mit adni és abból nincs mit elvenni; és az Isten ezt avégre míveli, hogy az ő orcáját rettegjék."
        },
        {
            "type": "line",
            "value": "Ami most történik, régen megvan, és ami következik, immár megvolt, és az Isten visszahozza, ami elmult."
        },
        {
            "type": "line",
            "value": "Láttam annakfelette a nap alatt, hogy az ítéletnek helyén hamisság, és az igazságnak helyén latorság van."
        },
        {
            "type": "line",
            "value": "És mondék magamban: az igazat és a hamisat megítéli az Isten; mert minden ember akaratjának ideje van, és minden dolognak ő nála."
        },
        {
            "type": "line",
            "value": "Így szólék azért magamban: az emberek fiai miatt van ez így, hogy kiválogassa őket az Isten, és hogy meglássák, hogy ők magokban véve az oktalan állatokhoz hasonlók."
        },
        {
            "type": "line",
            "value": "Az emberek fiainak vége hasonló az oktalan állatnak végéhez, és egyenlő végök van azoknak; amint meghal egyik, úgy meghal a másik is, és ugyanazon egy lélek van mindenikben; és az embernek nagyobb méltósága nincs az oktalan állatoknál, mert minden hiábavalóság."
        },
        {
            "type": "line",
            "value": "Mindenik ugyanazon egy helyre megy; mindenik a porból való, és mindenik porrá lesz."
        },
        {
            "type": "line",
            "value": "Vajjon kicsoda vette eszébe az ember lelkét, hogy felmegy-é; és az oktalan állat lelkét, hogy a föld alá megy-é?"
        },
        {
            "type": "line",
            "value": "Azért úgy láttam, hogy semmi sincs jobb, mint hogy az ember örvendezzen az ő dolgaiban, mivelhogy ez az ő része e világban: mert ki hozhatja őt vissza, hogy lássa, mi lesz ő utána?"
        }
    ]
}
