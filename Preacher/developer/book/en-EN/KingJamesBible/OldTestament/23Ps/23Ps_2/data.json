{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Mert a bölcsességnek sokaságában sok búsulás van, és valaki öregbíti a tudományt, öregbíti a gyötrelmet."
        },
        {
            "type": "line",
            "value": "Mondék az én szívemben: no, megpróbállak téged a vígan való lakásban, hogy lásd meg, mi a jó! És ímé, az is hiábavalóság!"
        },
        {
            "type": "line",
            "value": "A nevetésről azt mondom: bolondság! a vígasságról pedig: mit használ az?"
        },
        {
            "type": "line",
            "value": "Elvégezém az én szívemben, hogy boritalra adom magamat, (pedig szívem a bölcseséget követé) és előveszem ezt a bolondságot, mígnem meglátom, hogy az emberek fiainak mi volna jó, amit cselekedjenek az ég alatt, az életök napjainak száma szerint."
        },
        {
            "type": "line",
            "value": "Felette nagy dolgokat cselekedtem; építék magamnak házakat; ülteték magamnak szőlőket."
        },
        {
            "type": "line",
            "value": "Csinálék magamnak kerteket és ékességre való kerteket, és ülteték beléjök mindenféle gyümölcstermő fákat."
        },
        {
            "type": "line",
            "value": "Csinálék magamnak víztartó tavakat, hogy azokból öntözzem a fáknak sarjadó erdejét."
        },
        {
            "type": "line",
            "value": "Szerzék szolgákat és szolgálókat, házamnál nevekedett szolgáim is voltak nékem; öreg és apró barmoknak nyájaival is többel bírtam mindazoknál, akik voltak én előttem Jeruzsálemben."
        },
        {
            "type": "line",
            "value": "Gyűjték magamnak ezüstöt és aranyat is, és királyok drágaságait és tartományokat; szerzék magamnak éneklő férfiakat és éneklő asszonyokat, és az emberek fiainak gyönyörűségit, asszonyt és asszonyokat."
        },
        {
            "type": "line",
            "value": "És nagygyá levék és megnevekedém mindazok felett, akik előttem voltak Jeruzsálemben; az én bölcseségem is helyén volt."
        },
        {
            "type": "line",
            "value": "Valamit kivánnak vala az én szemeim: meg nem fogtam azoktól, meg sem tartóztattam az én szívemet semmi vígasságtól, hanem az én szívem örvendezett minden én munkámmal gyűjtött jókban; mivelhogy ez volt az én részem minden én munkáimból."
        },
        {
            "type": "line",
            "value": "És tekinték minden dolgaimra, melyeket cselekedtek vala az én kezeim, és az én munkámra, mit fáradsággal végeztem vala; és ímé, az mind hiábavalóság és a léleknek gyötrelme, és nincsen annak semmi haszna a nap alatt!"
        },
        {
            "type": "line",
            "value": "Azért fordulék én, hogy lássak bölcseséget és bolondságot és esztelenséget, azaz hogy mit cselekesznek az emberek, akik a király után következnek: azt, amit régen cselekedtek."
        },
        {
            "type": "line",
            "value": "És látám, hogy hasznosb a bölcseség a bolondságnál, miképpen hasznosb a világosság a setétségnél."
        },
        {
            "type": "line",
            "value": "A bölcsnek szemei vannak a fejében; a bolond pedig setétben jár; de ugyan én megismerém, hogy ugyanazon egy végök lesz mindezeknek."
        },
        {
            "type": "line",
            "value": "Annakokáért mondám az én elmémben: bolondnak állapotja szerint lesz az én állapotom is, miért valék tehát én is bölcsebb? és mondék az én elmémben: ez is hiábavalóság!"
        },
        {
            "type": "line",
            "value": "Mert nem lesz emlékezete sem a bölcsnek, sem a bolondnak mindörökké; mivelhogy a következendő időkben már mind elfelejtetnek: és miképpen meghal a bölcs, azonképpen meghal a bolond is."
        },
        {
            "type": "line",
            "value": "Azért gyűlöltem az életet; mert gonosznak látszék nékem a dolog, ami történik a nap alatt; mert mindez hiábavalóság, és a léleknek gyötrelme!"
        },
        {
            "type": "line",
            "value": "Gyűlöltem én minden munkámat is, melyet munkálkodom a nap alatt; mivelhogy el kell hagynom azt oly embernek, aki én utánam lesz."
        },
        {
            "type": "line",
            "value": "És ki tudja, ha bölcs lesz-é vagy bolond? és mégis uralkodik minden munkámon, amit cselekedtem és bölcsen szerzettem a nap alatt! Ez is hiábavalóság!"
        },
        {
            "type": "line",
            "value": "Annakokáért elfordulék én, megfogván reménységtől az én szívemet minden munkám felől, melylyel munkálódtam a nap alatt."
        },
        {
            "type": "line",
            "value": "Mert van oly ember, akinek munkája elvégeztetett bölcseséggel, tudománynyal és jó kimenetellel; és oly embernek adja azt örökségül, aki abban semmit sem munkálkodott. Ez is hiábavalóság és nagy gonosz!"
        },
        {
            "type": "line",
            "value": "Mert micsoda marad meg az embernek minden ő munkájából és elméjének nyughatatlan fáradozásából, melylyel ő munkálódott a nap alatt?"
        },
        {
            "type": "line",
            "value": "Holott minden napja bánat, és búsulás az ő foglalatossága, még éjjel is nem nyugodott az ő elméje. Ez is hiábavalóság!"
        },
        {
            "type": "line",
            "value": "Nincsen csak e jó is az embernek hatalmában, hogy egyék, igyék, és azt cselekedje, hogy az ő szíve lakozzék gyönyörűséggel az ő munkájából; ezt is láttam én, hogy az Istennek kezében van."
        },
        {
            "type": "line",
            "value": "Mert kicsoda ehetnék és élhetne gyönyörűségére rajtam kivül?"
        },
        {
            "type": "line",
            "value": "Mert az embernek, aki jó az ő szemei előtt, adott Isten bölcseséget és tudományt és örömöt; a bűnösnek pedig adott foglalatosságot az egybegyűjtésre és az egybehordásra, hogy adja annak, aki jó az Isten előtt. Ez is hiábavalóság és az elmének gyötrelme!"
        }
    ]
}
