{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Viszont látám én mind a nyomorgatásokat, amelyek a nap alatt történnek, és ímé, nyilván van azoknak, akik nyomorgattatnak, könnyhullatások, és vígasztalójok nincs nékik; és az őket nyomorgatóknak kezekből erőszaktételt szenvednek, és vígasztalójuk nincs nékik."
        },
        {
            "type": "line",
            "value": "És dicsérém én a megholtakat, akik már meghaltak vala, az élők felett, akik még élnek;"
        },
        {
            "type": "line",
            "value": "De mind a kettőnél boldogabbnak azt, aki még nem lett, aki nem látta azt a gonosz dolgot, amely a nap alatt történik."
        },
        {
            "type": "line",
            "value": "És látám én, hogy minden dolgát és minden ügyes cselekedetét az ember az ő felebarátja iránt való irígységből rendeli; annakokáért ez is hiábavalóság és lélek-fájdalom!"
        },
        {
            "type": "line",
            "value": "A bolond egybekapcsolja a kezeit, és megemészti a maga testét."
        },
        {
            "type": "line",
            "value": "Jobb egy teljes marok nyugalommal, mint mind a két maroknak teljessége nagy munkával és lelki gyötrelemmel."
        },
        {
            "type": "line",
            "value": "Viszont láték a nap alatt más hiábavalóságot."
        },
        {
            "type": "line",
            "value": "Van oly ember, aki egymaga van és nincs vele másik, sem fia, sem atyjafia nincs; mindazáltal nincs vége minden ő fáradságának, és az ő szeme is meg nem elégszik gazdagsággal, hogy azt mondaná: vajjon kinek munkálkodom, hogy az én lelkemet minden jótól megfosztom? Ez is hiábavalóság és gonosz foglalatosság!"
        },
        {
            "type": "line",
            "value": "Sokkal jobban van dolga a kettőnek, hogynem az egynek; mert azoknak jó jutalmok van az ő munkájokból."
        },
        {
            "type": "line",
            "value": "Mert ha elesnek is, az egyik felemeli a társát. Jaj pedig az egyedülvalónak, ha elesik, és nincsen, aki őt felemelje."
        },
        {
            "type": "line",
            "value": "Hogyha együtt feküsznek is ketten, megmelegesznek; az egyedülvaló pedig mimódon melegedhetik meg?"
        },
        {
            "type": "line",
            "value": "Ha az egyiket megtámadja is valaki, ketten ellene állhatnak annak; és a hármas kötél nem hamar szakad el."
        },
        {
            "type": "line",
            "value": "Jobb a szűkölködő, de bölcs gyermek a vén és bolond királynál, aki nem szenvedi el az intést többé."
        },
        {
            "type": "line",
            "value": "Mert az a fogságból is uralkodásra megy, holott ennek országában szegénységben született."
        },
        {
            "type": "line",
            "value": "Láttam a nap alatt járó minden élőket a második gyermek mellett; aki amannak helyére lépendő vala."
        },
        {
            "type": "line",
            "value": "És hogy az egész sokaságnak nincs vége, mindazoknak, akiknek ő élén volt; mindazáltal az utánok valók már semmit nem örvendeztek ő benne. Mert ez is hiábavalóság és lelki gyötrelem!"
        }
    ]
}
