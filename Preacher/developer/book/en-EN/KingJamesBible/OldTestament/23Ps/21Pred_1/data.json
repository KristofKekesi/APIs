{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "A prédikátornak, Dávid fiának, Jeruzsálem királyának beszédei."
        },
        {
            "type": "line",
            "value": "Felette nagy hiábavalóság, azt mondja a prédikátor; felette nagy hiábavalóság! Minden hiábavalóság!"
        },
        {
            "type": "line",
            "value": "Micsoda haszna van az embernek minden ő munkájában, melylyel munkálkodik a nap alatt?"
        },
        {
            "type": "line",
            "value": "Egyik nemzetség elmegy, és a másik eljő; a föld pedig mindörökké megmarad."
        },
        {
            "type": "line",
            "value": "És a nap feltámad, és elnyugszik a nap; és az ő helyére siet, ahol ő ismét feltámad."
        },
        {
            "type": "line",
            "value": "Siet délre, és átmegy észak felé; körbe-körbe siet a szél, és a maga keringéséhez visszatér a szél."
        },
        {
            "type": "line",
            "value": "Minden folyóvíz siet a tengerbe; mindazáltal a tenger mégis meg nem telik: akármicsoda helyre a folyóvizek siessenek, ugyanazon helyre térnek vissza."
        },
        {
            "type": "line",
            "value": "Minden dolgok mint fáradoznak, senki ki nem mondhatja; nem elégednék meg a szem látván, sem be nem teljesednék hallásával a fül."
        },
        {
            "type": "line",
            "value": "Ami volt, ugyanaz, ami ezután is lesz, és ami történt, ugyanaz, ami ezután is történik; és semmi nincs új dolog a nap alatt."
        },
        {
            "type": "line",
            "value": "Van valami, amiről mondják: nézd ezt, új ez; régen volt már száz esztendőkön át, melyek mi előttünk voltak."
        },
        {
            "type": "line",
            "value": "Nincs emlékezet az előbbiekről; azonképpen az utolsó dolgokról is, melyek jövendők, nem lesz emlékezet azoknál, akik azután lesznek."
        },
        {
            "type": "line",
            "value": "Én prédikátor, királya voltam Izráelnek Jeruzsálemben."
        },
        {
            "type": "line",
            "value": "És adám az én elmémet mindazok vizsgálására és bölcsen való tudakozására, melyek lesznek az ég alatt. Ez gonosz hiábavaló foglalatosság, melyet adott Isten az emberek fiainak, hogy gyötrődjenek vele."
        },
        {
            "type": "line",
            "value": "Láttam minden dolgokat, melyek lesznek a nap alatt, és ímé minden csak hiábavalóság, és a léleknek gyötrelme!"
        },
        {
            "type": "line",
            "value": "Az egyenetlen meg nem egyenesíthető, és a fogyatkozás meg nem számlálható."
        },
        {
            "type": "line",
            "value": "Szóltam az én elmémmel, mondván: ímé, én nagygyá lettem, és gyűjtöttem bölcseséget mindazok felett, akik fők voltak én előttem Jeruzsálemben, és az én elmém bőven látott bölcseséget és tudományt!"
        },
        {
            "type": "line",
            "value": "Adtam annakfelette az én elmémet a bölcseségnek tudására, és az esztelenségnek és bolondságnak megtudására. Megtudtam, hogy ez is a lélek gyötrelme."
        }
    ]
}
