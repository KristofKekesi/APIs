{
   "meta": {
   "type": "text",
   "name": "23. Fejezet"
   },
   "data": [
        {
            "type": "line",
            "value": "Akinek szeméremteste zúzott vagy megcsonkított, ne menjen be az Úrnak községébe."
        },
        {
            "type": "line",
            "value": "A fattyú se menjen be az Úrnak községébe; még tizedízig se menjen be az Úrnak községébe."
        },
        {
            "type": "line",
            "value": "Az Ammoniták és Moábiták se menjenek be az Úrnak községébe; még tizedízig se menjenek be az Úrnak községébe, soha örökké:"
        },
        {
            "type": "line",
            "value": "Azért, mert nem jöttek előtökbe kenyérrel és vízzel az úton, mikor kijöttetek Égyiptomból; és mivelhogy felbérlette ellened Bálámot, a Beór fiát, a mesopotámiabeli Péthorból valót, hogy megátkozzon téged."
        },
        {
            "type": "line",
            "value": "De az Úr, a te Istened nem akarta meghallgatni Bálámot; hanem fordította az Úr, a te Istened az átkot néked áldásodra, mivelhogy szeretett téged az Úr, a te Istened."
        },
        {
            "type": "line",
            "value": "Ne keresd az ő békességöket és az ő javokat teljes életedben, soha."
        },
        {
            "type": "line",
            "value": "Ne útáld az Edomitát; mert atyádfia az; ne útáld az égyiptombelit, mert jövevény voltál az ő földén."
        },
        {
            "type": "line",
            "value": "Az olyan fiak, akik harmadízen születnek nékik, bemehetnek az Úrnak községébe."
        },
        {
            "type": "line",
            "value": "Ha táborba szállsz a te ellenséged ellen: őrizkedjél minden gonosztól."
        },
        {
            "type": "line",
            "value": "Ha volna valaki közötted, aki nem volna tiszta valami éjszakai véletlenség miatt: menjen ki a táborból, és ne menjen vissza a táborba;"
        },
        {
            "type": "line",
            "value": "És mikor eljő az estve, mossa meg magát vízzel, és a nap lementével menjen be a táborba."
        },
        {
            "type": "line",
            "value": "A táboron kívül valami helyed is legyen, hogy kimehess oda."
        },
        {
            "type": "line",
            "value": "És legyen ásócskád a fegyvered mellett, hogy mikor leülsz kivül, gödröt áss azzal és ha felkelsz, betakarhassad azt, ami elment tőled;"
        },
        {
            "type": "line",
            "value": "Mert az Úr, a te Istened, a te táborodban jár, hogy megszabadítson téged, és elődbe vesse a te ellenségeidet: legyen azért a te táborod szent, hogy ne lásson te közted valami rútságot, és el ne forduljon tőled."
        },
        {
            "type": "line",
            "value": "Ne add ki a szolgát az ő urának, aki az ő urától hozzád menekült."
        },
        {
            "type": "line",
            "value": "Veled lakjék, te közötted, azon a helyen, amelyet választ valamelyikben a te városaid közül, ahol néki tetszik; ne nyomorgasd őt."
        },
        {
            "type": "line",
            "value": "Ne legyen felavatott paráznanő Izráel leányai közül; se felavatott paráznaférfi ne legyen Izráel fiai közül."
        },
        {
            "type": "line",
            "value": "Ne vidd be a paráznanő bérét és az eb-bért az Úrnak, a te Istenednek házába akárminémű fogadás fejében; mert mind a kettőt útálja az Úr, a te Istened."
        },
        {
            "type": "line",
            "value": "A te atyádfiától ne végy kamatot: se pénznek kamatját, se eleségnek kamatját, se semmi egyébnek kamatját, amit kamatra szokás adni."
        },
        {
            "type": "line",
            "value": "Az idegentől vehetsz kamatot, de a te atyádfiától ne végy kamatot, hogy megáldjon téged az Úr, a te Istened mindenben, amire kinyujtod kezedet, azon a földön, amelyre bemégy, hogy bírjad azt."
        },
        {
            "type": "line",
            "value": "Ha fogadással ígérsz valamit az Úrnak, a te Istenednek: ne halogasd annak megadását; mert bizony megkeresi azt rajtad az Úr, a te Istened, és bűnül tulajdoníttatik az néked."
        },
        {
            "type": "line",
            "value": "Ha pedig nem teszesz fogadást, bűn sem tulajdoníttatik néked."
        },
        {
            "type": "line",
            "value": "Ügyelj arra, ami ajkaidon kijön, és úgy teljesítsd, amit száddal ígérsz, mint mikor szabad akaratból teszesz fogadást az Úrnak, a te Istenednek."
        },
        {
            "type": "line",
            "value": "Ha bemégy a te felebarátodnak szőlőjébe, egyél szőlőt kívánságod szerint jóllakásodig, de edényedbe ne rakj."
        },
        {
            "type": "line",
            "value": "Ha bemégy a te felebarátod vetésébe, kezeddel szaggass kalászokat, de sarlóval ne vágj be a te felebarátod vetésébe."
        }
    ]
}
