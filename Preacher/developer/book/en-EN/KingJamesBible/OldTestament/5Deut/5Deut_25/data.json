{
   "meta": {
   "type": "text",
   "name": "25. Fejezet"
   },
   "data": [
        {
            "type": "line",
            "value": "Ha per támad férfiak között, és törvény elé mennek, és megítélik őket, és igazat adnak az igaznak és bűnösnek mondják a bűnöst:"
        },
        {
            "type": "line",
            "value": "Akkor, ha a bűnös ütleget érdemel, vonassa le azt a bíró, és üttessen arra maga előtt annak bűnössége szerint való számban."
        },
        {
            "type": "line",
            "value": "Negyvenet üttessen rá, ne többet, hogy netalán, ha ennél több ütést üttet reá, alávalóvá legyen előtted a te atyádfia."
        },
        {
            "type": "line",
            "value": "Ne kösd be az ökörnek száját, mikor nyomtat!"
        },
        {
            "type": "line",
            "value": "Ha testvérek laknak együtt, és meghal egy közülök, és nincs annak fia: a megholtnak felesége ne menjen ki a háztól idegen férfiúhoz; hanem a sógora menjen be hozzá, és vegye el őt magának feleségül, és éljen vele sógorsági házasságban."
        },
        {
            "type": "line",
            "value": "És majd az elsőszülött, akit szülni fog, a megholt testvér nevét kapja, hogy annak neve ki ne töröltessék Izráelből."
        },
        {
            "type": "line",
            "value": "Hogyha a férfinak nincs kedve elvenni az ő ángyát, menjen el az ő ángya a kapuba a vénekhez, és mondja: Sógorom vonakodik fentartani az ő testvérének nevét Izráelben, nem akar velem sógorsági házasságban élni."
        },
        {
            "type": "line",
            "value": "Akkor hívják azt az ő városának vénei, és beszéljenek vele; és ha megáll és ezt mondja: nincs kedvem őt elvenni:"
        },
        {
            "type": "line",
            "value": "Akkor járuljon hozzá az ő ángya a vének szemei előtt, és húzza le saruját annak lábáról, és köpjön az arcába, és szóljon, és ezt mondja: Így kell cselekedni azzal a férfival, aki nem építi az ő testvérének házát."
        },
        {
            "type": "line",
            "value": "És "lehúzott sarujú háznép"-nek nevezzék az ő nevét Izráelben."
        },
        {
            "type": "line",
            "value": "Ha két férfi összevesz egymással, és az egyiknek felesége oda járul, hogy megszabadítsa az ő férjét annak kezéből, aki veri azt, és kinyujtja kezét, és megfogja annak szeméremtestét:"
        },
        {
            "type": "line",
            "value": "Vágd el annak kezét, meg ne szánja szemed."
        },
        {
            "type": "line",
            "value": "Ne legyen a te zsákodban kétféle font: nagyobb és kisebb."
        },
        {
            "type": "line",
            "value": "Ne legyen a te házadban kétféle éfa: nagyobb és kisebb."
        },
        {
            "type": "line",
            "value": "Teljes és igaz fontod legyen néked; teljes és igaz éfád legyen néked; hogy hosszú ideig élj azon a földön, amelyet az Úr, a te Istened ád néked."
        },
        {
            "type": "line",
            "value": "Mert az Úr előtt, a te Istened előtt útálni való mindaz, aki ezeket cselekszi; és mindaz, aki hamisságot mível."
        },
        {
            "type": "line",
            "value": "Megemlékezzél arról, amit Amálek cselekedett rajtad az úton, amikor Égyiptomból kijöttetek:"
        },
        {
            "type": "line",
            "value": "Hogy reád támadt az úton, és megverte a seregnek utolsó részét, mind az erőtleneket, akik hátul valának, amikor magad is fáradt és lankadt voltál, és nem félte az Istent."
        },
        {
            "type": "line",
            "value": "Mikor azért megnyugtat majd téged az Úr, a te Istened, minden te köröskörül lévő ellenségedtől azon a földön, amelyet az Úr, a te Istened ád néked örökségül, hogy bírjad azt: töröld el Amálek emlékezetét az ég alól; el ne felejtsd!"
        }
    ]
}
