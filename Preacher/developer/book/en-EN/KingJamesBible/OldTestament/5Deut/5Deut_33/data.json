{
   "meta": {
   "type": "text",
   "name": "33. Fejezet"
   },
   "data": [
        {
            "type": "line",
            "value": "Ez pedig az áldás, amelylyel megáldá Mózes, az Istennek embere, Izráel fiait az ő halála előtt."
        },
        {
            "type": "line",
            "value": "Monda ugyanis: Az Úr a Sinai hegyről jött, és Szeirből támadt fel nékik; Párán hegyéről ragyogott elő, tízezer szent közül jelent meg, jobbja felől tüzes törvény vala számukra."
        },
        {
            "type": "line",
            "value": "Bizony szereti ő a népeket! Mind kezednél vannak az ő szentjei, oda szegődnek, a te lábaidhoz, és hallgatják a te beszédeidet."
        },
        {
            "type": "line",
            "value": "Törvényt parancsolt nékünk Mózes, örökségül Jákób községének."
        },
        {
            "type": "line",
            "value": "És király lőn Jesurunban, mikor összegyűltek a népnek fejei, és együtt voltak Izráel törzsei."
        },
        {
            "type": "line",
            "value": "Éljen Rúben és meg ne haljon; és száma legyen embereinek."
        },
        {
            "type": "line",
            "value": "Ez pedig a Júda áldása; és monda: Hallgasd meg Uram a Júda szavát, és vidd be őt az ő népéhez. Az ő keze elégséges legyen néki, de légy segítsége az ő szorongatói ellen."
        },
        {
            "type": "line",
            "value": "Léviről pedig monda: A te Thummimod és Urimod a te kegyes férfiadé, akit megkísértél Masszában, akivel perbe szálltál Mériba vizeinél."
        },
        {
            "type": "line",
            "value": "Aki azt mondta az ő atyjáról és anyjáról: Nem láttam őt; és az ő atyjafiait nem ismerte, fiaival sem gondolt; mert megtartották a te beszédedet, és ragaszkodtak szövetségedhez."
        },
        {
            "type": "line",
            "value": "Tanítják a te végzéseidre Jákóbot, és a te törvényedre Izráelt; füstölőt tesznek a te orcád elé, és égőáldozatot a te oltárodra."
        },
        {
            "type": "line",
            "value": "Áldd meg Uram az ő erejét, és az ő kezének munkája legyen kedves előtted! Törd meg derekukat a reá támadóknak és az ő gyűlölőinek, hogy fel ne kelhessenek!"
        },
        {
            "type": "line",
            "value": "Benjáminról monda: Az Úrnak kedveltje! Bátorságban lakozik mellette, fedezi őt minden időben, és az ő vállai között lakik."
        },
        {
            "type": "line",
            "value": "Józsefről pedig monda: Áldott az Úrtól az ő földe az égnek kincseivel, a harmattal és az alant elterülő mélységes vizekkel;"
        },
        {
            "type": "line",
            "value": "A nap érlelte drága terméssel, és a hold sarjasztotta drágaságokkal;"
        },
        {
            "type": "line",
            "value": "És az ős hegyek javaival, és az örök halmok drágaságaival;"
        },
        {
            "type": "line",
            "value": "A földnek drágaságaival és bőségével. A csipkebokorban lakozónak jó kedve szálljon Józsefnek fejére, az ő atyjafiai közül kiválasztottnak koponyájára!"
        },
        {
            "type": "line",
            "value": "Tehenének első fajzása dicsőségére van; szarvai bivalyszarvak; népeket öklel azokkal mindenfelé a földnek széléig. És ezek Efraim tízezrei és Manassé ezrei."
        },
        {
            "type": "line",
            "value": "És Zebulonról monda: Örvendj Zebulon a te kimentedben, és te Izsakhár a te sátraidban."
        },
        {
            "type": "line",
            "value": "Népeket hívogatnak a hegyre, igaz áldozattal áldoznak ott; mert a tengerek bőségét szopják, és a fövénynek rejtett kincseit."
        },
        {
            "type": "line",
            "value": "És Gádról monda: Áldott az, aki kiterjeszti Gádot! Mint nőstény oroszlán, úgy lakik, és szétszaggat kart és koponyát."
        },
        {
            "type": "line",
            "value": "Az elejét nézte ki magának, mert ott volt elrejtve a törvényadó osztályrésze. De elméne a népnek fejedelmeivel, az Úrnak igazságát cselekedte, és az ő végzését Izráellel együtt."
        },
        {
            "type": "line",
            "value": "És Dánról monda: Dán oroszlánnak kölyke, amely Básánból szökik ki."
        },
        {
            "type": "line",
            "value": "És Nafthaliról monda: Ó Nafthali, aki az Úrnak jó kedvével bővölködöl és áldásával vagy teljes! Vedd birtokba a tengert és a délt."
        },
        {
            "type": "line",
            "value": "És Áserről monda: Áldott a többi fiak felett Áser! Legyen az ő atyjafiai előtt kedves, és áztassa lábát olajban."
        },
        {
            "type": "line",
            "value": "Vas és réz legyenek a te záraid; és élteden át tartson erőd."
        },
        {
            "type": "line",
            "value": "Nincs olyan, mint a Jesurun Istene! Az egeken száguld segítségedre, és fenségében a felhőkön."
        },
        {
            "type": "line",
            "value": "Hajlék az örökkévaló Isten, alant vannak örökkévaló karjai; elűzi előled az ellenséget, és ezt mondja: Pusztítsd!"
        },
        {
            "type": "line",
            "value": "És bátorságban lakozik Izráel, egymaga lesz Jákób forrása a gabona és a bor földén, és az ő egei harmatot csepegnek."
        },
        {
            "type": "line",
            "value": "Boldog vagy Izráel! Kicsoda olyan mint te? Nép, akit az Úr véd, a te segítségednek pajzsa, és aki a te dicsőségednek fegyvere! Hízelegnek majd néked a te ellenségeid, és te azoknak magaslatait taposod."
        }
    ]
}
