{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "Méne azért Roboám Jeruzsálembe, és összegyűjté a Júda és Benjámin házát, száznyolcvanezer válogatott hadviselőket, hogy hadakoznának Izráel ellen, és visszanyernék az országot Roboámnak."
        },
        {
            "type": "line",
            "value": "Szóla pedig az Úr Semájának, az Isten emberének, mondván:"
        },
        {
            "type": "line",
            "value": "Mondd meg Roboámnak, Salamon fiának, Júda királyának és az egész Izráelnek Júdában és Benjáminban, így szólván:"
        },
        {
            "type": "line",
            "value": "Ezt mondja az Úr: Ne menjetek fel és ne hadakozzatok atyátokfiai ellen; térjetek meg ki-ki a maga házába, mert én tőlem lett e dolog. És engedének az Úr szavának, és megtérének ahelyett, hogy Jeroboám ellen mennének."
        },
        {
            "type": "line",
            "value": "Lakozék azért Roboám Jeruzsálemben, és megerősíté a városokat Júdában."
        },
        {
            "type": "line",
            "value": "Így megépíté Bethlehemet, Etámot és Tékoát,"
        },
        {
            "type": "line",
            "value": "Bethsúrt, Sókót és Adullámot,"
        },
        {
            "type": "line",
            "value": "Gátot, Marésát és Zifet,"
        },
        {
            "type": "line",
            "value": "Adoráimot, Lákist és Azekát,"
        },
        {
            "type": "line",
            "value": "Sorát, Ajalont és Hebront, melyek erős városok valának Júdában és Benjáminban."
        },
        {
            "type": "line",
            "value": "És mikor megerősítette ez erősségeket, helyezett azokba előljárókat és szerze tárházakat eleségnek és bornak és olajnak."
        },
        {
            "type": "line",
            "value": "És mindenik városban szerze paizsokat és kopjákat, és rendkivül megerősíté azokat. És az övé lőn Júda és Benjámin."
        },
        {
            "type": "line",
            "value": "Továbbá a papok és a Léviták, akik az egész Izráelben valának, ő hozzá csatlakozának minden ő határukból;"
        },
        {
            "type": "line",
            "value": "Mert a Léviták elhagyták az ő faluikat és jószágukat, és Júdába és Jeruzsálembe menének, mert kiűzte vala őket Jeroboám és az ő fiai, hogy az Úrnak ne szolgálnának."
        },
        {
            "type": "line",
            "value": "És rendele magának papokat a magaslatokhoz, a bakokhoz és a borjúkhoz, amelyeket csináltatott vala."
        },
        {
            "type": "line",
            "value": "És utánuk Izráel minden nemzetségei közül azok, akik szívök szerint keresték az Urat, Izráelnek Istenét, menének Jeruzsálembe, hogy áldoznának az Úrnak, az ő atyáik Istenének."
        },
        {
            "type": "line",
            "value": "És megerősíték Júda országát, és megerősíték Roboámot, a Salamon fiát három esztendeig; mert három esztendeig járának Dávidnak és Salamonnak útján."
        },
        {
            "type": "line",
            "value": "És feleségül vevé Roboám Mahalátát, Jérimótnak, a Dávid fiának leányát és Abihailt, Eliábnak, az Isai fiának leányát,"
        },
        {
            "type": "line",
            "value": "Aki szüle néki fiakat: Jeust, Semáriát és Zahámot,"
        },
        {
            "type": "line",
            "value": "És ő utána vevé Maakát, az Absolon leányát, aki szülé néki Abiját, Attait, Zizát és Selómitot."
        },
        {
            "type": "line",
            "value": "Legjobban szereté pedig Roboám Maakát, az Absolon leányát minden feleségei és ágyasai között; mert tizennyolc felesége és hatvan ágyasa volt. És nemze huszonnyolc fiút és hatvan leányt."
        },
        {
            "type": "line",
            "value": "És Roboám Abiját, a Maaka fiát tette testvérei között vezérré és előljáróvá, mert őt akará királylyá tenni."
        },
        {
            "type": "line",
            "value": "És okosan gondolkodván, szétosztá fiait mind Júda és Benjámin földén a megerősített városokba, akiknek bőségesen adott eleséget és sok feleséget szerzett számukra."
        }
    ]
}
