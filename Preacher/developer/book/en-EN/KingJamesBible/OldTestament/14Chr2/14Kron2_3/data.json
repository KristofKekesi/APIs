{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Elkezdé építtetni Salamon az Úr házát Jeruzsálemben a Mórija hegyén, mely Dávidnak, az ő atyjának megmutattatott, azon a helyen, melyet készített vala Dávid a Jebuzeus Ornán szérűjén."
        },
        {
            "type": "line",
            "value": "Elkezdé pedig az építést a második hónap második napján, királyságának negyedik esztendejében."
        },
        {
            "type": "line",
            "value": "És ilyen alapot vetett Salamon az Isten házának építésénél: hosszúsága a régi mérték szerint vala hatvan sing, szélessége húsz sing."
        },
        {
            "type": "line",
            "value": "És a tornác a templom hosszában, a ház szélessége szerint, húsz sing volt, a magassága pedig százhúsz sing; és beborítá azt belől tiszta aranynyal."
        },
        {
            "type": "line",
            "value": "A derék házat pedig megbélelteté fenyőfákkal és finom aranynyal borítá be, melyen pálmafákat és láncokat metszete."
        },
        {
            "type": "line",
            "value": "És beborította a házat drágakövekkel ékességül, és az arany Párvaimból való arany volt."
        },
        {
            "type": "line",
            "value": "És beboríttatá a háznak gerendáit, ajtómellékit, falait és annak ajtait is aranynyal; és metszete a háznak falaira Kérubokat."
        },
        {
            "type": "line",
            "value": "Megcsináltatá a szentek-szentjét is, melynek hosszasága a derék háznak szélességével arányban húsz sing, szélessége is húsz sing volt, és beboríttatá azt hatszáz tálentom finom aranynyal."
        },
        {
            "type": "line",
            "value": "A szegeknek súlya ötven arany siklus volt. A felső helyiségeket is beboríttatá aranynyal."
        },
        {
            "type": "line",
            "value": "És csináltatott a szentek-szentjébe két Kérubot is, szoborműveket, és beboríták azokat aranynyal."
        },
        {
            "type": "line",
            "value": "A Kérubok szárnyainak hosszúsága húsz sing vala; egyik szárnya öt sing, és a háznak falát érinté; a másik szárnya is öt sing és a másik Kérub szárnyát érinté."
        },
        {
            "type": "line",
            "value": "A másik Kérubnak szárnya is, amely öt sing volt, a háznak falát érinté; a másik szárnya pedig, amely ismét öt sing volt, a másik Kérub szárnyát érinté."
        },
        {
            "type": "line",
            "value": "Úgy, hogy a Kérubok szárnyai húsz singnyire valának kiterjesztve; lábaikon állának, és arcuk befelé."
        },
        {
            "type": "line",
            "value": "Annakfelette függönyt is csináltata, kék és piros bíborból és karmazsinból és lenből, melyre Kérubokat csináltatott."
        },
        {
            "type": "line",
            "value": "Két oszlopot is csináltata a ház előtt, amelyeknek hossza harmincöt sing vala, és gömböt felül mindenikre, amely öt sing vala."
        },
        {
            "type": "line",
            "value": "És csináltatott láncokat is, mint a belső részben, s az oszlopok tetejére helyhezteté; és száz gránátalmát is csináltatott, s a láncokba helyhezteté."
        },
        {
            "type": "line",
            "value": "És felállítá ez oszlopokat a templom előtt: egyiket jobbfelől, a másikat balfelől. És nevezé a jobbfelől valót Jákinnak, a balfelől valót pedig Boáznak."
        }
    ]
}
