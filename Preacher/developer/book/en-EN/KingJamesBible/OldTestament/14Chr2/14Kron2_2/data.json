{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Elvégezé Salamon magában, hogy az Úr nevének házat építene, és magának királyi palotát."
        },
        {
            "type": "line",
            "value": "És rendele Salamon hetvenezer férfit teherhordásra, nyolcvanezer férfit favágásra a hegyen; háromezerhatszáz felügyelőt azokhoz."
        },
        {
            "type": "line",
            "value": "És külde Salamon a tírusbeli Hirám királyhoz, mondván: amint az én atyámmal, Dáviddal cselekedtél, akinek küldöttél cédrusfákat, hogy építene magának házat, melyben laknék;"
        },
        {
            "type": "line",
            "value": "Úgy én az én Uram Istenem nevének akarok házat építeni, hogy néki szenteljem, és abban füstölő szerekkel jó illatot gerjesszek, hogy folytonosan szent kenyerek álljanak előtte, s minden reggel és este égőáldozatot áldozzak szombatnapokon, az új holdnak napjain, és az Úrnak a mi Istenünknek szentelt ünnepeken, melyeket örökké kell cselekedniök az Izráelitáknak."
        },
        {
            "type": "line",
            "value": "A ház pedig, amelyet építeni szándékozom, igen nagy lesz, mert a mi Istenünk nagyobb minden isteneknél."
        },
        {
            "type": "line",
            "value": "De kinek volna annyi ereje, hogy néki házat csinálhatna? Az ég és az egeknek egei őt be nem foghatják, s ki vagyok én is, hogy néki házat csinálhassak? hanem hogy csak jóillatot tegyenek abban ő előtte."
        },
        {
            "type": "line",
            "value": "Most azért küldj hozzám tudós mesterembert, aki tudjon készíteni aranyból, ezüstből, rézből, vasból, bíborból, karmazsinból és kék bíborból; aki tudjon metszéseket metszeni az én mesterembereimmel együtt, akik Júdában és Jeruzsálemben vannak, akiket az én atyám, Dávid szerzett."
        },
        {
            "type": "line",
            "value": "Annakfelette küldj cédrusfákat, fenyőfákat és ébenfákat a Libánusról, mert tudom, hogy a te szolgáid tudják vágni a Libánusnak fáit; és ímé az én szolgáim is a te szolgáiddal lesznek."
        },
        {
            "type": "line",
            "value": "Hogy készítsenek nékem sok fát, mert a ház, amelyet építek, nagy és csudálatos lészen."
        },
        {
            "type": "line",
            "value": "És ímé a munkásoknak, a favágóknak, a te szolgáidnak adok húszezer véka cséplett búzát és húszezer véka árpát, húszezer báth bort és húszezer báth olajat."
        },
        {
            "type": "line",
            "value": "Felele pedig Hírám, a Tírus királya levélben, melyet külde Salamonnak: Mivelhogy az Úr szerette az ő népét, azért adott téged nékik királyul."
        },
        {
            "type": "line",
            "value": "Ismét monda Hírám: Áldott az Úr, az Izráel Istene, aki mind a mennyet, mind a földet teremtette; aki ilyen bölcs, tudós, okos és értelmes fiat adott volt Dávid királynak, aki mind az Úrnak házat, mind magának királyi palotát akar építeni."
        },
        {
            "type": "line",
            "value": "Ímé küldöttem azért bölcs, tudós és értelmes férfit, aki az én atyámé, Húrámé volt;"
        },
        {
            "type": "line",
            "value": "A Dán nemzetségének leányai közül való asszony fiát (és az ő atyja Tírus városából való), aki tud készíteni aranyból, ezüstből, rézből, vasból, kövekből, fákból, bíborból, kék bíborból, lenből és karmazsinból és mindenféle metszést metszeni és minden remekművet elkészíteni, amelyekkel megbízatik, a te tudós mesterembereiddel és az én uramnak, Dávid királynak, a te atyádnak tudós mestereivel egyben."
        },
        {
            "type": "line",
            "value": "Azért most, amely búzát, árpát, olajat és bort igért az én uram, küldje el az ő szolgáinak;"
        },
        {
            "type": "line",
            "value": "Mi pedig a Libánuson vágunk fát, amennyire néked szükséged lesz, és elvisszük azokat szálakon a tengeren Joppéhoz, és te onnét vitessed Jeruzsálembe."
        },
        {
            "type": "line",
            "value": "Megszámláltata azért Salamon minden idegen férfit az Izráel földén, az ő atyjának, Dávidnak megszámláltatása után és találtatának százötvenháromezerhatszázan."
        },
        {
            "type": "line",
            "value": "És választa azok közül hetvenezer teherhordót, favágásra pedig a hegyen nyolcvanezeret; pallérokul, akik a népet szorgalmaztatnák, rendele háromezerhatszázat."
        }
    ]
}
