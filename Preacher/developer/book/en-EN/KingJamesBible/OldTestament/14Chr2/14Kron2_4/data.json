{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Csináltatott rézoltárt is, melynek hosszúsága húsz sing, szélessége is húsz sing, magassága pedig tíz sing vala."
        },
        {
            "type": "line",
            "value": "Csináltatott öntött tengert is, mely egyik szélétől fogva a másik széléig tíz sing vala, köröskörül kerek, és öt sing magas, és harminc sing zsinór érte be a kerületit."
        },
        {
            "type": "line",
            "value": "Az alatt ökör alakok valának köröskörül, tíz lévén egy singnyire, amelyek kört alkotának a tenger körül; az ökör alakok két renddel valának öntve ugyanazon öntésből."
        },
        {
            "type": "line",
            "value": "Tizenkét ökrön állott; három északra fordulva, három nyugotra, három délre és három napkeletre, és a tenger felül vala rajtok, hátuk pedig mind befelé."
        },
        {
            "type": "line",
            "value": "Vastagsága egy tenyérnyi volt, és karimája olyan, mint a pohár ajaka, vagy a liliom virága; és háromezer báth fért belé."
        },
        {
            "type": "line",
            "value": "Csináltatott annakfelette tíz mosdómedencét, és ötöt helyheztete jobbkéz felől, ötöt pedig balkéz felől, hogy azokban mossanak, mossák azt, ami áldozatra való; a tenger pedig avégre vala, hogy abban mosakodjanak a papok."
        },
        {
            "type": "line",
            "value": "Csináltatott tíz arany gyertyatartót is, az utasítás szerint, és helyhezteté a templomban, ötöt jobbkéz felől, ötöt balkéz felől."
        },
        {
            "type": "line",
            "value": "Csináltatott tíz asztalt is, amelyeket helyheztete a templomban, ötöt jobbkéz felől, ötöt balkéz felől; csináltatott száz arany medencét is."
        },
        {
            "type": "line",
            "value": "Megcsináltatá a papok pitvarát is és a nagy tornácot; és ajtókat a tornácra, s azok ajtait rézzel borítá be."
        },
        {
            "type": "line",
            "value": "A tengert pedig helyhezteté jobbkéz felől napkeletre, délnek ellenébe."
        },
        {
            "type": "line",
            "value": "Húrám fazekakat, lapátokat és medencéket is csinált. És elvégezé Húrám a mívet, amelyet csinálnia kellett Salamon királynak, az Isten házában;"
        },
        {
            "type": "line",
            "value": "Tudniillik a két oszlopot és a két kerek gömböt a két oszlop tetejére, és a két hálót a két kerek gömb befedezésére, amelyek az oszlopok tetején valának."
        },
        {
            "type": "line",
            "value": "És négyszáz gránátalmát a két hálóra; két rend gránátalmát minden hálóba a két kerek gömb befedezésére, amelyek az oszlopok tetején valának."
        },
        {
            "type": "line",
            "value": "Csinála talpakat is, és azokra mosdómedencéket."
        },
        {
            "type": "line",
            "value": "Egy tengert és tizenkét ökröt az alá."
        },
        {
            "type": "line",
            "value": "Fazekakat, lapátokat és villákat. Mindezen eszközöket Húrám az ő atyja tiszta rézből csinálta Salamon királynak az Úr háza számára."
        },
        {
            "type": "line",
            "value": "A Jordán mezején önteté azokat a király az agyagos földben, Sukkót és Seredáta között."
        },
        {
            "type": "line",
            "value": "Mindezen eszközöket Salamon nagy mennyiségben csináltatá, mert nem tekinték a réznek súlyát."
        },
        {
            "type": "line",
            "value": "És megcsináltata Salamon minden egyéb felszerelést is, mely az Úr házához szükséges volt: az arany oltárt és az asztalokat, amelyeken a szent kenyerek voltak."
        },
        {
            "type": "line",
            "value": "A gyertyatartókat és azoknak szövétnekeit is, hogy égjenek azok rendeltetésök szerint a szentek-szentje előtt, finom aranyból."
        },
        {
            "type": "line",
            "value": "Azok virágait, szövétnekeit és hamvvevőit is aranyból, és pedig tiszta aranyból."
        },
        {
            "type": "line",
            "value": "És az ollókat, medencéket, tálakat és tömjénezőket finom aranyból, és a ház kapuját, a szentek-szentjéhez való bejárat belső ajtóit és a templom házának belső ajtóit aranyból."
        }
    ]
}
