{
   "meta": {
   "type": "text",
   "name": "21. Fejezet"
   },
   "data": [
        {
            "type": "line",
            "value": "És meghala Jósafát az ő atyáival egyetemben, és eltemetteték az ő atyáival a Dávid városában; és uralkodék helyette az ő fia, Jórám."
        },
        {
            "type": "line",
            "value": "És az ő testvérei, a Jósafát fiai ezek valának: Azária, Jéhiel, Zakariás, Azáriás, Mikáel és Sefátja. Ezek mind Jósafátnak, az Izráel királyának fiai voltak."
        },
        {
            "type": "line",
            "value": "És adott nékik az ő atyjok sok ajándékot ezüstben, aranyban és drágaságokban, Júdabeli megerősített városokkal; de a királyságot Jórámnak adá, mivel ő vala elsőszülötte."
        },
        {
            "type": "line",
            "value": "Kezde azért Jórám az ő atyjának királyságában uralkodni, és mikor immár abban megerősödött, az ő testvéreit mind megölé fegyverrel; sőt Izráel fejedelmei közül is némelyeket."
        },
        {
            "type": "line",
            "value": "Harminckét esztendős korában kezdett vala uralkodni Jórám, és nyolc esztendeig uralkodék Jeruzsálemben."
        },
        {
            "type": "line",
            "value": "És jára az Izráel királyainak útján, amint cselekszik vala az Akháb háznépe; mert az Akháb leányát vette vala magának feleségül; és az Úr szemei előtt gonosz dolgot cselekedék."
        },
        {
            "type": "line",
            "value": "Nem akará mindazáltal az Úr a Dávid házát elveszteni a szövetségért, amelyet Dáviddal kötött, és mivel igéretet tett vala, hogy szövétneket ad néki és az ő fiainak minden időben."
        },
        {
            "type": "line",
            "value": "Az ő idejében szakada el Edom Júda keze alól, és királyt választának magoknak."
        },
        {
            "type": "line",
            "value": "Elméne ugyan Jórám az ő vezéreivel és a szekerek mind ő vele, és felkelvén éjjel, megveré az Edomitákat, akik őt körülvették vala, és szekereiknek fejedelmeit;"
        },
        {
            "type": "line",
            "value": "Mindazáltal Edom elszakada Júdának keze alól mind e mai napig. Ugyanakkor elszakada Libna is az ő keze alól, mivel elhagyta az Urat, atyái Istenét."
        },
        {
            "type": "line",
            "value": "Ő is csináltatott magaslatokat Júda hegyein, és azt művelé, hogy a Jeruzsálembeliek paráználkodának, sőt Júdát is felbiztatá erre."
        },
        {
            "type": "line",
            "value": "Juta pedig azonközben az Illés próféta írása hozzá, mondván: Ezt mondja az Úr, a te atyádnak, Dávidnak Istene: Mivel nem járál a te atyádnak, Jósafátnak útján, sem a Júda királyának, Asának útján;"
        },
        {
            "type": "line",
            "value": "Hanem járál az Izráel királyainak útján, és azt műveléd, hogy Júda és Jeruzsálem lakói paráználkodjanak, amint az Akháb háza is paráználkodik; annakfelette testvéreidet, atyádnak házát megöléd, akik jobbak voltak nálad:"
        },
        {
            "type": "line",
            "value": "Ímé az Úr nagy csapást bocsát a te népedre, fiaidra, feleségeidre és minden jószágodra."
        },
        {
            "type": "line",
            "value": "Te pedig súlyos betegségbe, bélbajba esel, mindaddig, míg a te béled naponként kimegy a betegség miatt."
        },
        {
            "type": "line",
            "value": "Felindítá azért az Úr Jórám ellen a Filiszteusok és az Arábiabeliek elméjét, akik a szerecsenekkel határosok valának."
        },
        {
            "type": "line",
            "value": "És feljövének Júda ellen és megtámadván őt, zsákmányul vivék mindazt a vagyont, ami a király házában található volt, sőt fiait és feleségeit is, és nem maradt néki más fia, csak Joákház, a legkisebbik."
        },
        {
            "type": "line",
            "value": "És mindezek után megveré őt az Úr felette nagy bélbajjal, mely gyógyíthatatlan vala."
        },
        {
            "type": "line",
            "value": "És ez így volt napról-napra, egészen a második év végéig, midőn belei kifolytak a betegség miatt, és meghala nagy kínokban: és népe nem égete néki drága illatú fűszereket, mint az ő atyáinak égettek vala."
        },
        {
            "type": "line",
            "value": "Harminckét esztendős vala, mikor uralkodni kezde, és nyolc esztendeig uralkodék Jeruzsálemben. És mikor minden részvét nélkül kimula, eltemeték őt a Dávid városában; de nem a királyok sírjába."
        }
    ]
}
