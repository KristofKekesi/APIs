{
   "meta": {
   "type": "text",
   "name": "24. Fejezet"
   },
   "data": [
        {
            "type": "line",
            "value": "Hét esztendős vala Joás, mikor uralkodni kezde, és uralkodék Jeruzsálemben negyven esztendeig; az ő anyjának neve Sibia vala, Beersebából."
        },
        {
            "type": "line",
            "value": "És cselekedék Joás az Úr előtt kedves dolgot, Jójada papnak teljes életében."
        },
        {
            "type": "line",
            "value": "Vett pedig néki Jójada két feleséget, és nemze fiakat és leányokat."
        },
        {
            "type": "line",
            "value": "Ezek után elvégezé magában Joás, hogy megújítja az Úrnak házát."
        },
        {
            "type": "line",
            "value": "És összehivatá a papokat és a Lévitákat, és monda nékik: Menjetek el a Júda városaiba, és szedjetek az Izráel népétől fejenként pénzt, hogy a ti Istentek háza esztendőnként kijavíttassék. Ti pedig siessetek e dologgal; de a Léviták nem sietének."
        },
        {
            "type": "line",
            "value": "Akkor hivatá a király Jójadát a papifejedelmet, és monda néki: Miért nem gondoltál a Lévitákra, hogy behozzák Júdából és Jeruzsálemből az ajándékot, amelyet rendelt Mózes az Úr szolgája és az Izráel gyülekezete, a gyülekezet sátorához?"
        },
        {
            "type": "line",
            "value": "Mert az istentelen Athália és az ő fiai elpusztították az Isten házát, és mindazt, ami az Úr házának vala szentelve, a bálványokra költötték."
        },
        {
            "type": "line",
            "value": "És mikor parancsolt a király, csinálának egy ládát, melyet az Úr házának kapuja előtt helyezének el, kivül."
        },
        {
            "type": "line",
            "value": "És kihirdeték Júdában és Jeruzsálemben, hogy hozzák el az Úrnak az ajándékot, amelyet az Isten szolgája Mózes parancsolt a pusztában Izráelnek."
        },
        {
            "type": "line",
            "value": "Akkor a vezérek mindnyájan és az egész nép örömmel vivék az ő ajándékaikat és veték a ládába, míg megtelék."
        },
        {
            "type": "line",
            "value": "És időnként a Léviták által elviteték a ládát a király gondviselőjéhez, és mikor látták, hogy sok pénz van benne, eljövén a király íródeákja és a főpap választott embere, kiüríték a ládát, s azután ismét visszavitték helyére. Ezt művelék időnként, és nagy összeg pénzt gyűjtének."
        },
        {
            "type": "line",
            "value": "És adá azt a király és Jójada az Úr háza körül való munka felügyelőjének; és fogadának favágókat és ácsokat az Úr házának újítására, vas- és rézműveseket is az Úr házának megerősítésére."
        },
        {
            "type": "line",
            "value": "Munkálkodának azért a művesek, és az ő kezök által a kijavítás előrehaladt, s az Úrnak házát előbbi állapotába helyezék, és megerősíték azt."
        },
        {
            "type": "line",
            "value": "Mikor pedig elvégezték, a megmaradt pénzt vivék a királynak és Jójadának, melyből csinálának az Úr háza számára edényeket, az isteni tisztelet és áldozat számára kanalakat, s arany és ezüst edényeket. És áldozának vala égőáldozatokkal szüntelen az Úrnak házában, Jójadának, teljes életében."
        },
        {
            "type": "line",
            "value": "Megvénhedék pedig Jójada, és megelégedvén életével, meghala. Százharminc esztendős korában hala meg."
        },
        {
            "type": "line",
            "value": "És eltemeték őt a Dávid városában a királyok között, mivel kedves dolgot cselekedett vala Izráelben mind Istennel s mind az ő házával."
        },
        {
            "type": "line",
            "value": "Minekutána pedig meghala Jójada, eljövének a Júda fejedelmei, és meghajták magokat a király előtt; a király pedig hallgatott reájok."
        },
        {
            "type": "line",
            "value": "És elhagyák az Úrnak, atyáik Istenének házát, és szolgálának az Aseráknak és bálványoknak; mely vétkök miatt lőn az Úrnak haragja Júda és Jeruzsálem ellen."
        },
        {
            "type": "line",
            "value": "És külde hozzájuk prófétákat, hogy visszatérítenék őket az Úrhoz, akik bizonyságot tevének ellenök, de nem hallgattak reájok."
        },
        {
            "type": "line",
            "value": "Az Isten lelke pedig felindítá Zakariást, a Jójada pap fiát, aki felálla a nép között, és monda nékik: Ezt mondja az Isten: Miért szegtétek meg az Úrnak parancsolatait? - mert az nem használ néktek. Ha elhagytátok az Urat, ő is elhagy titeket."
        },
        {
            "type": "line",
            "value": "Amazok pedig reá támadván, ott az Úr háza pitvarában megkövezék őt a király parancsolatjából."
        },
        {
            "type": "line",
            "value": "És nem emlékezék meg Joás király a jótéteményről, amelylyel annak atyja, Jójada vala ő hozzá éltében, hanem megöleté a fiát. Mikor pedig meghalna, ezt mondá: Látja az Úr és bosszút áll!"
        },
        {
            "type": "line",
            "value": "És már az esztendő elmúltával feljöve ellene Siria királyának serege, és méne Júdára és Jeruzsálemre, és kiirtották a népnek minden vezéreit a nép közül, és minden zsákmányukat küldék Damaskusba a királynak;"
        },
        {
            "type": "line",
            "value": "Mert noha kevés emberrel jött vala rájok a Siriabeli had, mindazáltal az Úr kezökbe adá Júdának nagy seregét, mivel az Urat, atyáiknak Istenét elhagyták; és Joáson is bosszút állának."
        },
        {
            "type": "line",
            "value": "És mikor tőle elmentek (súlyos betegségben hagyták hátra): pártot ütének ellene az ő szolgái, a Jójada pap fiának haláláért, és megölék őt ágyában, és meghala. És eltemeték őt a Dávid városában, de nem temeték őt a királyok sírjába."
        },
        {
            "type": "line",
            "value": "Ezek ütöttek ellene pártot: Zabád, az Ammonbeli Simeát asszony fia, és Józabád, a Moábbeli Simrith fia."
        },
        {
            "type": "line",
            "value": "Az ő fiai, és alatta az adónak megszaporodása, s az Isten házának kijavítása, ímé meg vannak írva a királyok könyvének magyarázatában. Uralkodék helyette az ő fia, Amásia."
        }
    ]
}
