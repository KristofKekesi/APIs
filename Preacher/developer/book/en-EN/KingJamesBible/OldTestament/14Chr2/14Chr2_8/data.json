{
   "meta": {
   "type": "text",
   "name": "8. Fejezet"
   },
   "data": [
        {
            "type": "line",
            "value": "Lőn pedig húsz esztendő mulva, ami alatt Salamon megépíté az Úr házát és a maga palotáját:"
        },
        {
            "type": "line",
            "value": "Azokat a városokat, amelyeket Hirám adott Salamonnak, megépíté Salamon, és Izráel fiait telepíté oda."
        },
        {
            "type": "line",
            "value": "Azután elméne Salamon Hámát-Sobába és azt hatalmába keríté."
        },
        {
            "type": "line",
            "value": "És megépíté Tádmort a pusztában, és minden kincstartó városokat, amelyeket Hámátban épített."
        },
        {
            "type": "line",
            "value": "Annakfelette mind a felső, mind az alsó Bethoront megépíté s megerősített városokká tette kőfalakkal, kapukkal és zárokkal."
        },
        {
            "type": "line",
            "value": "És Baalátot, s a tárházak minden városait, amelyek Salamonéi valának, a szekereknek és a lovagoknak minden városait; és mindent, amihez Salamonnak kedve volt, megépíté Jeruzsálemben, a Libánuson és az ő egész birodalmának földén."
        },
        {
            "type": "line",
            "value": "Mindazt a népet, amely megmaradt a Hitteusok közül, az Emoreusok, Perizeusok, Hivveusok és a Jebuzeusok közül, akik nem az Izráel közül valók;"
        },
        {
            "type": "line",
            "value": "Hanem azoknak fiai közül, akik azon a földön ő utánok maradtak volt, akiket az Izráel fiai ki nem irthattak, azokat Salamon adófizetőkké tevé mind e mai napig."
        },
        {
            "type": "line",
            "value": "De az Izráel fiai közül Salamon senkit nem tett szolgává az ő külső dolgaiban; mert ezek hadakozó férfiak voltak, és az ő hadnagyinak vezérei, s szekereinek és lovagjainak vezérei."
        },
        {
            "type": "line",
            "value": "Azok, a Salamon király seregeinek vezérei, kétszázötvenen valának, akik uralkodnak vala a népen."
        },
        {
            "type": "line",
            "value": "És felviteté Salamon a Faraó leányát a Dávid városából a házba, amelyet néki épített vala; mert ezt mondá: Nem lakhatik az én feleségem az Izráel királyának, Dávidnak házában; mert szentséges hely az, mivel az Úr ládája abba vitetett."
        },
        {
            "type": "line",
            "value": "Akkor égőáldozatokat áldozék Salamon az Úrnak az Úr oltárán, amelyet rakatott vala a tornác előtt;"
        },
        {
            "type": "line",
            "value": "Naponként áldozának azon, Mózes parancsolatja szerint, szombatnapokon, a hónapok első napjain, és évenként a főünnepeken háromszor; tudniillik a kovásztalan kenyerek ünnepén, a hetek ünnepén és a sátorok ünnepén."
        },
        {
            "type": "line",
            "value": "És elrendelé az ő atyjának, Dávidnak rendelése szerint a papok tisztét az ő szolgálatjokban, a Lévitákat is az ő tisztök szerint, hogy dícsérnék az Istent és szolgálnának a papok mellett naponként; az ajtónállókat is, az ő csoportjaik szerint minden kapuhoz, mert így volt az Isten emberének, Dávidnak parancsolatja."
        },
        {
            "type": "line",
            "value": "És nem tértek el a király parancsolatjától, amelyet parancsolt vala a papoknak és Lévitáknak minden dolog és a kincsek felől."
        },
        {
            "type": "line",
            "value": "Ilyen módon bevégződött Salamonnak minden munkája azon naptól, amikor az Úr házának alapját letették, annak befejezéséig, amikor immár az Úr háza elkészült."
        },
        {
            "type": "line",
            "value": "Azután elméne Salamon Esiongáberbe és Elótba, amely a tenger partján, Edom földén volt."
        },
        {
            "type": "line",
            "value": "És külde Hirám az ő szolgái által néki hajókat és szolgákat, akik a tengeren jártasok valának, akik menének a Salamon szolgáival együtt Ofirba, honnan négyszázötven tálentom aranyat hozának és vivék Salamon királynak."
        }
    ]
}
