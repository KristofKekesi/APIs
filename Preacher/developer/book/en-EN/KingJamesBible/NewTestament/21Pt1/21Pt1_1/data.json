{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Péter, Jézus Krisztusnak apostola, a Pontusban, Galátziában, Kappadóciában, Ázsiában és Bithiniában elszéledt jövevényeknek,"
        },
        {
            "type": "line",
            "value": "Akik ki vannak választva az Atya Isten eleve rendelése szerint, a Lélek megszentelésében, engedelmességre és Jézus Krisztus vérével való meghintésre: kegyelem és békesség adassék néktek bőségesen."
        },
        {
            "type": "line",
            "value": "Áldott az Isten és a mi Urunk Jézus Krisztusnak Atyja, aki az ő nagy irgalmassága szerint újonnan szűlt minket élő reménységre Jézus Krisztusnak a halálból való feltámadása által,"
        },
        {
            "type": "line",
            "value": "Romolhatatlan, szeplőtelen és hervadhatatlan örökségre, amely a mennyekben van fenntartva számunkra,"
        },
        {
            "type": "line",
            "value": "Akiket Isten hatalma őriz hit által az idvességre, amely készen van, hogy az utolsó időben nyilvánvalóvá legyen."
        },
        {
            "type": "line",
            "value": "Amelyben örvendeztek, noha most kissé, ha meg kell lenni, szomorkodtok különféle kísértések között,"
        },
        {
            "type": "line",
            "value": "Hogy a ti kipróbált hitetek, ami sokkal becsesebb a veszendő, de tűz által kipróbált aranynál, dícséretre, tisztességre és dicsőségre méltónak találtassék a Jézus Krisztus megjelenésekor;"
        },
        {
            "type": "line",
            "value": "Akit, noha nem láttatok, szerettek; akiben, noha most nem látjátok, de hisztek benne, kibeszélhetetlen és dicsőült örömmel örvendeztek:"
        },
        {
            "type": "line",
            "value": "Elérvén hitetek célját, a lélek idvességét."
        },
        {
            "type": "line",
            "value": "Amely idvesség felől tudakozódtak és nyomozódtak a próféták, akik az irántatok való kegyelem felől jövendöltek:"
        },
        {
            "type": "line",
            "value": "Nyomozódván, hogy mely vagy milyen időre jelenté azt ki a Krisztusnak ő bennök levő Lelke, aki eleve bizonyságot tett a Krisztus szenvedéseiről és az azok után való dicsőségről."
        },
        {
            "type": "line",
            "value": "Akiknek megjelentetett, hogy nem magoknak, hanem nékünk szolgáltak azokkal, amelyeket most hirdetnek néktek azok, akik prédikálták néktek az evangyéliomot az egekből küldött Szent Lélek által; amikbe angyalok vágyakoznak betekinteni."
        },
        {
            "type": "line",
            "value": "Annakokáért felövezvén elmétek derekait, mint józanok, tökéletesen reménykedjetek abban a kegyelemben, amelyet a Jézus Krisztus hoz néktek, mikor megjelen."
        },
        {
            "type": "line",
            "value": "Mint engedelmes gyermekek ne szabjátok magatokat a ti előbbi kívánságaitokhoz, amelyek tudatlanságotok alatt voltak bennetek;"
        },
        {
            "type": "line",
            "value": "Hanem amiképpen szent az, aki elhívott titeket, ti is szentek legyetek teljes életetekben;"
        },
        {
            "type": "line",
            "value": "Mert meg van írva: Szentek legyetek, mert én szent vagyok."
        },
        {
            "type": "line",
            "value": "És ha Atyának hívjátok őt, aki személyválogatás nélkül ítél, kinek-kinek cselekedete szerint, félelemmel töltsétek a ti jövevénységtek idejét:"
        },
        {
            "type": "line",
            "value": "Tudván, hogy nem veszendő holmin, ezüstön vagy aranyon váltattatok meg a ti atyáitoktól örökölt hiábavaló életetekből;"
        },
        {
            "type": "line",
            "value": "Hanem drága véren, mint hibátlan és szeplőtlen bárányén, a Krisztusén:"
        },
        {
            "type": "line",
            "value": "Aki eleve el volt ugyan rendelve, a világ megalapítása előtt, megjelent pedig az idők végén ti érettetek,"
        },
        {
            "type": "line",
            "value": "Akik ő általa hisztek Istenben, aki feltámasztotta őt a halálból és dicsőséget adott néki; hogy a ti hitetek reménység is legyen Istenben."
        },
        {
            "type": "line",
            "value": "Lelketeket az igazság iránt való engedelmességben képmutatás nélkül való atyafiúi szeretetre tisztítván meg a Lélek által, egymást tiszta szívből buzgón szeressétek;"
        },
        {
            "type": "line",
            "value": "Mint akik újonnan születtetek nem romlandó magból, de romolhatatlanból, Istennek ígéje által, amely él és megmarad örökké."
        },
        {
            "type": "line",
            "value": "Mert minden test olyan, mint a fű, és az embernek minden dicsősége olyan, mint a fű virága. Megszárad a fű, és virága elhull:"
        },
        {
            "type": "line",
            "value": "De az Úr beszéde megmarad örökké. Ez pedig az a beszéd, amely néktek hirdettetett."
        }
    ]
}
