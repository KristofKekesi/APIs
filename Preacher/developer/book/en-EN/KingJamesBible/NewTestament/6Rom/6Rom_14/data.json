{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "A hitben erőtelent fogadjátok be, nem ítélgetvén vélekedéseit."
        },
        {
            "type": "line",
            "value": "Némely ember azt hiszi, hogy mindent megehetik; a hitben erőtelen pedig zöldséget eszik."
        },
        {
            "type": "line",
            "value": "Aki eszik, ne vesse meg azt, aki nem eszik; és aki nem eszik, ne kárhoztassa azt, aki eszik. Mert az Isten befogadta őt."
        },
        {
            "type": "line",
            "value": "Te kicsoda vagy, hogy kárhoztatod a más szolgáját? Az ő tulajdon urának áll vagy esik. De meg fog állani, mert az Úr által képes, hogy megálljon."
        },
        {
            "type": "line",
            "value": "Emez az egyik napot különbnek tartja a másiknál: amaz pedig minden napot egyformának tart. Ki-ki a maga értelme felől legyen meggyőződve."
        },
        {
            "type": "line",
            "value": "Aki ügyel a napra, az Úrért ügyel: és aki nem ügyel a napra, az Úrért nem ügyel. Aki eszik, az Úrért eszik, mert hálákat ád az Istennek: és aki nem eszik, az Úrért nem eszik, és hálákat ád az Istennek."
        },
        {
            "type": "line",
            "value": "Mert közülünk senki sem él önmagának, és senki sem hal önmagának:"
        },
        {
            "type": "line",
            "value": "Mert ha élünk, az Úrnak élünk; ha meghalunk, az Úrnak halunk meg. Azért akár éljünk, akár haljunk, az Úréi vagyunk."
        },
        {
            "type": "line",
            "value": "Mert azért halt meg és támadott fel és elevenedett meg Krisztus, hogy mind holtakon mind élőkön uralkodjék."
        },
        {
            "type": "line",
            "value": "Te pedig miért kárhoztatod a te atyádfiát? avagy te is miért veted meg a te atyádfiát? Hiszen mindnyájan oda állunk majd a Krisztus ítélőszéke elé."
        },
        {
            "type": "line",
            "value": "Mert meg van írva: Élek én, mond az Úr, mert nékem hajol meg minden térd, és minden nyelv Istent magasztalja."
        },
        {
            "type": "line",
            "value": "Azért hát mindenikünk maga ad számot magáról az Istennek."
        },
        {
            "type": "line",
            "value": "Annakokáért egymást többé ne kárhoztassuk: hanem inkább azt tartsátok, hogy a ti atyátokfiának ne szerezzetek megütközést vagy megbotránkozást."
        },
        {
            "type": "line",
            "value": "Tudom és meg vagyok győződve az Úr Jézusban, hogy semmi sem tisztátalan önmagában: hanem bármi annak tisztátalan, aki tisztátalannak tartja."
        },
        {
            "type": "line",
            "value": "De ha a te atyádfia az ételért megszomorodik, akkor te nem szeretet szerint cselekszel. Ne veszítsd el azt a te ételeddel, akiért Krisztus meghalt."
        },
        {
            "type": "line",
            "value": "Ne káromoltassék azért a ti javatok."
        },
        {
            "type": "line",
            "value": "Mert az Isten országa nem evés, nem ivás, hanem igazság, békesség és Szent Lélek által való öröm."
        },
        {
            "type": "line",
            "value": "Mert aki ezekben szolgál a Krisztusnak, kedves Istennek, és az emberek előtt megpróbált."
        },
        {
            "type": "line",
            "value": "Azért tehát törekedjünk azokra, amik a békességre és az egymás épülésére valók."
        },
        {
            "type": "line",
            "value": "Ne rontsd le az ételért az Isten munkáját. Minden tiszta ugyan, de rossz annak az embernek, aki botránkozással eszi."
        },
        {
            "type": "line",
            "value": "Jó nem enni húst és nem inni bort, sem semmit nem tenni, amiben a te atyádfia megütközik vagy megbotránkozik, vagy erőtelen."
        },
        {
            "type": "line",
            "value": "Te néked hited van: tartsd meg magadban Isten előtt. Boldog, aki nem kárhoztatja magát abban, amit helyesel."
        },
        {
            "type": "line",
            "value": "Aki pedig kételkedik, ha eszik, kárhoztatva van, mert nem hitből eszik. Ami pedig hitből nincs, bűn az."
        }
    ]
}
