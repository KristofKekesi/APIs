{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "Kövessétek a szeretetet, kívánjátok a lelki ajándékokat, leginkább pedig, hogy prófétáljatok."
        },
        {
            "type": "line",
            "value": "Mert aki nyelveken szól, nem embereknek szól, hanem az Istennek; mert senki sem érti, hanem lélekben beszél titkos dolgokat."
        },
        {
            "type": "line",
            "value": "Aki pedig prófétál, embereknek beszél épülésre, intésre és vígasztalásra."
        },
        {
            "type": "line",
            "value": "Aki nyelveken szól, magát építi; de aki prófétál, a gyülekezetet építi."
        },
        {
            "type": "line",
            "value": "Szeretném ugyan, ha mindnyájan szólnátok nyelveken, de inkább, hogy prófétálnátok; mert nagyobb a próféta, mint a nyelveken szóló, kivévén, ha megmagyarázza, hogy a gyülekezet épüljön."
        },
        {
            "type": "line",
            "value": "Ha már most, atyámfiai, hozzátok megyek, és nyelveken szólok, mit használok néktek, ha vagy kijelentésben, vagy ismeretben, vagy prófétálásban, vagy tanításban nem szólok hozzátok?"
        },
        {
            "type": "line",
            "value": "Hiszen ha az élettelen hangszerek, akár fuvola, akár citera, nem adnak megkülönböztethető hangokat, mimódon ismerjük meg, amit fuvoláznak vagy citeráznak?"
        },
        {
            "type": "line",
            "value": "Mert ha a trombita bizonytalan zengést tészen, kicsoda készül a harcra?"
        },
        {
            "type": "line",
            "value": "Azonképpen ti is, ha érthető nyelven nem beszéltek, mimódon értik meg, amit szóltok? Csak a levegőbe fogtok beszélni."
        },
        {
            "type": "line",
            "value": "Példa mutatja, oly sokféle szólás van a világon, és azok közül egy sem érthetetlen."
        },
        {
            "type": "line",
            "value": "Hogyha azért nem tudom a szónak értelmét, a beszélőnek idegen leszek, és a beszélő is idegen előttem."
        },
        {
            "type": "line",
            "value": "Azonképpen ti is, minthogy lelki ajándékokat kívántok, a gyülekezet építésére igyekezzetek, hogy gyarapodjatok."
        },
        {
            "type": "line",
            "value": "Azért aki nyelveken szól, imádkozzék, hogy megmagyarázza."
        },
        {
            "type": "line",
            "value": "Mert ha nyelvvel könyörgök, a lelkem könyörög, de értelmem gyümölcstelen."
        },
        {
            "type": "line",
            "value": "Hogy van hát? Imádkozom a lélekkel, de imádkozom az értelemmel is; énekelek a lélekkel, de énekelek az értelemmel is."
        },
        {
            "type": "line",
            "value": "Mert ha lélekkel mondasz áldást, az ott lévő avatatlan miképpen fog a te hálaadásodra Áment mondani, mikor nem tudja, mit beszélsz?"
        },
        {
            "type": "line",
            "value": "Mert jóllehet, te szépen mondasz áldást, de más nem épül abból."
        },
        {
            "type": "line",
            "value": "Hálát adok az én Istenemnek, hogy mindnyájatoknál inkább tudok nyelveken szólni;"
        },
        {
            "type": "line",
            "value": "De a gyülekezetben inkább akarok öt szót szólani értelemmel, hogy egyebeket is tanítsak, hogynem mint tízezer szót nyelveken."
        },
        {
            "type": "line",
            "value": "Atyámfiai, ne legyetek gyermekek értelemben; hanem a gonoszságban legyetek gyermekek, értelemben pedig érettek legyetek."
        },
        {
            "type": "line",
            "value": "A törvényben meg van írva: Idegen nyelveken és idegen ajkakkal szólok e népnek, és így sem hallgatnak rám, azt mondja az Úr."
        },
        {
            "type": "line",
            "value": "A nyelvek tehát jelül vannak, nem a hívőknek, hanem a hitetleneknek; a prófétálás pedig nem a hitetleneknek, hanem a hívőknek."
        },
        {
            "type": "line",
            "value": "Azért ha az egész gyülekezet egybegyűl és mindnyájan nyelveken szólnak, bemenvén az idegenek vagy hitetlenek, nem azt mondják-é, hogy őrjöngtök?"
        },
        {
            "type": "line",
            "value": "De ha mindnyájan prófétálnak és bemegy egy hitetlen, vagy avatatlan, az mindenektől megfeddetik, mindenektől megítéltetik,"
        },
        {
            "type": "line",
            "value": "És ilyen módon az ő szívének titkai nyilvánvalókká lesznek; és így arcra borulva imádja az Istent, hirdetvén, hogy bizonynyal az Isten lakik ti bennetek."
        },
        {
            "type": "line",
            "value": "Hogy van hát atyámfiai? Mikor egybegyűltök, mindeniteknek van zsoltára, tanítása, nyelve, kijelentése, magyarázata. Mindenek épülésre legyenek."
        },
        {
            "type": "line",
            "value": "Ha valaki nyelveken szól, kettő vagy legfeljebb három legyen, mégpedig egymás után; és egy magyarázza meg:"
        },
        {
            "type": "line",
            "value": "Ha pedig nincsen magyarázó, hallgasson a gyülekezetben; hanem magának szóljon és az Istennek."
        },
        {
            "type": "line",
            "value": "A próféták pedig ketten vagy hárman beszéljenek; és a többiek ítéljék meg."
        },
        {
            "type": "line",
            "value": "De ha egy másik ott ülő vesz kijelentést, az első hallgasson."
        },
        {
            "type": "line",
            "value": "Mert egyenként mindnyájan prófétálhattok, hogy mindenki tanuljon, és mindenki vígasztalást vegyen;"
        },
        {
            "type": "line",
            "value": "És a prófétalelkek engednek a prófétáknak;"
        },
        {
            "type": "line",
            "value": "Mert az Isten nem a visszavonásnak, hanem a békességnek Istene; miként a szentek minden gyülekezetében."
        },
        {
            "type": "line",
            "value": "A ti asszonyaitok hallgassanak a gyülekezetekben, mert nincsen megengedve nékik, hogy szóljanak; hanem engedelmesek legyenek, amint a törvény is mondja."
        },
        {
            "type": "line",
            "value": "Hogyha pedig tanulni akarnak valamit, kérdezzék meg otthon az ő férjüket; mert éktelen dolog asszonynak szólni a gyülekezetben."
        },
        {
            "type": "line",
            "value": "Avagy ti tőletek származott-é az Isten beszéde, avagy csak hozzátok jutott el?"
        },
        {
            "type": "line",
            "value": "Ha valaki azt hiszi, hogy ő próféta, vagy lelki ajándék részese, vegye eszébe, hogy amiket néktek írok, az Úr rendeletei azok."
        },
        {
            "type": "line",
            "value": "Aki pedig tudatlan, legyen tudatlan."
        },
        {
            "type": "line",
            "value": "Azért atyámfiai törekedjetek prófétálásra, és a nyelveken szólást se tiltsátok."
        },
        {
            "type": "line",
            "value": "Mindenek ékesen és jó renddel legyenek."
        }
    ]
}
