{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "Legyetek az én követőim, mint én is a Krisztusé."
        },
        {
            "type": "line",
            "value": "Dícsérlek pedig titeket atyámfiai, hogy én rólam mindenben megemlékeztek, és amiképpen meghagytam néktek, rendeléseimet megtartjátok."
        },
        {
            "type": "line",
            "value": "Akarom pedig, hogy tudjátok, hogy minden férfiúnak feje a Krisztus; az asszonynak feje pedig a férfiú; a Krisztusnak feje pedig az Isten."
        },
        {
            "type": "line",
            "value": "Minden férfiú, aki befedett fővel imádkozik avagy prófétál, megcsúfolja az ő fejét."
        },
        {
            "type": "line",
            "value": "Minden asszony pedig, aki befedetlen fővel imádkozik avagy prófétál, megcsúfolja az ő fejét, mert egy és ugyanaz, mintha megnyiretett volna."
        },
        {
            "type": "line",
            "value": "Mert ha az asszony nem fedi be fejét, nyiretkezzék is meg, hogy ha pedig éktelen dolog asszonynak megnyiretkezni, vagy megberetváltatni, fedezze be az ő fejét."
        },
        {
            "type": "line",
            "value": "Mert a férfiúnak nem kell befednie az ő fejét, mivel ő az Istennek képe és dicsősége; de az asszony a férfiú dicsősége."
        },
        {
            "type": "line",
            "value": "Mert nem a férfiú van az asszonyból, hanem az asszony a férfiúból."
        },
        {
            "type": "line",
            "value": "Mert nem is a férfiú teremtetett az asszonyért, hanem az asszony a férfiúért."
        },
        {
            "type": "line",
            "value": "Ezért kell az asszonynak hatalmi jelt viselni a fején az angyalok miatt."
        },
        {
            "type": "line",
            "value": "Mindazáltal sem férfiú nincs asszony nélkül, sem asszony férfiú nélkül az Úrban."
        },
        {
            "type": "line",
            "value": "Mert amiképpen az asszony a férfiúból van, azonképpen a férfiú is az asszony által, az egész pedig az Istentől."
        },
        {
            "type": "line",
            "value": "Magatokban ítéljétek meg: illendő dolog-é asszonynak fedetlen fővel imádni az Istent?"
        },
        {
            "type": "line",
            "value": "Avagy maga a természet is nem arra tanít-é titeket, hogy ha a férfiú nagy hajat visel, csúfsága az néki?"
        },
        {
            "type": "line",
            "value": "Az asszonynak pedig, ha nagy haja van, ékesség az néki; mert a haj fátyol gyanánt adatott néki."
        },
        {
            "type": "line",
            "value": "Ha pedig valakinek tetszik versengeni, nekünk olyan szokásunk nincsen, sem az Isten gyülekezeteinek."
        },
        {
            "type": "line",
            "value": "Ezt pedig tudtotokra adván, nem dícsérlek, hogy nem haszonnal, hanem kárral gyűltök egybe."
        },
        {
            "type": "line",
            "value": "Mert először is, mikor egybegyűltök a gyülekezetben, hallom, hogy szakadások vannak köztetek; és valami részben hiszem is."
        },
        {
            "type": "line",
            "value": "Mert szükség, hogy szakadások is legyenek köztetek, hogy a kipróbáltak nyilvánvalókká legyenek ti köztetek."
        },
        {
            "type": "line",
            "value": "Mikor tehát egybegyűltök egyazon helyre, nincs úrvacsorájával való élés:"
        },
        {
            "type": "line",
            "value": "Mert kiki az ő saját vacsoráját veszi elő az evésnél; és némely éhezik, némely pedig dőzsöl."
        },
        {
            "type": "line",
            "value": "Hát nincsenek-é házaitok az evésre és ivásra? Avagy az Isten gyülekezetét vetitek-é meg, és azokat szégyenítitek-é meg, akiknek nincsen? Mit mondjak néktek? Dícsérjelek-é titeket ebben? Nem dícsérlek."
        },
        {
            "type": "line",
            "value": "Mert én az Úrtól vettem, amit néktek előtökbe is adtam: hogy az Úr Jézus azon az éjszakán, melyen elárultaték, vette a kenyeret,"
        },
        {
            "type": "line",
            "value": "És hálákat adván, megtörte és ezt mondotta: Vegyétek, egyétek! Ez az én testem, mely ti érettetek megtöretik; ezt cselekedjétek az én emlékezetemre."
        },
        {
            "type": "line",
            "value": "Hasonlatosképpen a pohárt is vette, minekutána vacsorált volna, ezt mondván: E pohár amaz új testamentom az én vérem által; ezt cselekedjétek, valamennyiszer isszátok az én emlékezetemre."
        },
        {
            "type": "line",
            "value": "Mert valamennyiszer eszitek e kenyeret és isszátok e pohárt, az Úrnak halálát hirdessétek, amíg eljövend."
        },
        {
            "type": "line",
            "value": "Azért aki méltatlanul eszi e kenyeret, vagy issza az Úrnak poharát, vétkezik az Úr teste és vére ellen."
        },
        {
            "type": "line",
            "value": "Próbálja meg azért az ember magát, és úgy egyék abból a kenyérből, és úgy igyék abból a pohárból,"
        },
        {
            "type": "line",
            "value": "Mert aki méltatlanul eszik és iszik, ítéletet eszik és iszik magának, mivelhogy nem becsüli meg az Úrnak testét."
        },
        {
            "type": "line",
            "value": "Ezért van ti köztetek sok erőtlen és beteg, és alusznak sokan."
        },
        {
            "type": "line",
            "value": "Mert ha mi ítélnők magunkat, nem ítéltetnénk el."
        },
        {
            "type": "line",
            "value": "De mikor ítéltetünk, az Úrtól taníttatunk, hogy a világgal együtt el ne kárhoztassunk."
        },
        {
            "type": "line",
            "value": "Azért atyámfiai, mikor egybegyűltök az evésre, egymást megvárjátok."
        },
        {
            "type": "line",
            "value": "Ha pedig valaki éhezik, otthon egyék, hogy ítéletre ne gyűljetek egybe. A többire nézve, majd ha hozzátok megyek, rendelkezem."
        }
    ]
}
