{
   "meta": {
   "type": "text",
   "name": "18. Fejezet"
   },
   "data": [
        {
            "type": "line",
            "value": "Mikor ezeket mondta vala Jézus, kiméne az ő tanítványaival együtt túl a Kedron patakán, ahol egy kert vala, amelybe bemenének ő és az ő tanítványai."
        },
        {
            "type": "line",
            "value": "Ismeré pedig azt a helyet Júdás is, aki őt elárulja vala; mivelhogy gyakorta ott gyűlt egybe Jézus az ő tanítványaival."
        },
        {
            "type": "line",
            "value": "Júdás azért magához vevén a katonai csapatot, és a papi fejedelmektől és farizeusoktól szolgákat, oda méne fáklyákkal, lámpásokkal és fegyverekkel."
        },
        {
            "type": "line",
            "value": "Jézus azért tudván mindazt, ami reá következendő vala, előre méne, és monda azoknak: Kit kerestek?"
        },
        {
            "type": "line",
            "value": "Felelének néki: A názáreti Jézust. Monda nékik Jézus: Én vagyok. Ott állt pedig ő velök Júdás is, aki elárulta őt."
        },
        {
            "type": "line",
            "value": "Mikor azért azt mondá nékik, hogy: Én vagyok; hátra vonulának és földre esének."
        },
        {
            "type": "line",
            "value": "Ismét megkérdezé azért őket: Kit kerestek? És azok mondának: A názáreti Jézust."
        },
        {
            "type": "line",
            "value": "Felele Jézus: Mondtam néktek, hogy én vagyok az. Azért, ha engem kerestek, ezeket bocsássátok el;"
        },
        {
            "type": "line",
            "value": "Hogy beteljesüljön a beszéd, amelyet mondott: Azok közül, akiket nékem adtál, senkit sem vesztettem el."
        },
        {
            "type": "line",
            "value": "Simon Péter pedig, akinek szablyája vala, kirántá azt, és megüté a főpap szolgáját, és levágá annak jobb fülét. A szolga neve pedig Málkus vala."
        },
        {
            "type": "line",
            "value": "Monda azért Jézus Péternek: Tedd hüvelyébe a te szablyádat; avagy nem kell-é kiinnom a pohárt, amelyet az Atya adott nékem?"
        },
        {
            "type": "line",
            "value": "A csapat azért és az ezredes és a zsidók szolgái megfogák Jézust, és megkötözék őt,"
        },
        {
            "type": "line",
            "value": "És vivék őt először Annáshoz; mert ipa vala ez Kajafásnak, aki abban az esztendőben főpap vala."
        },
        {
            "type": "line",
            "value": "Kajafás pedig az vala, aki tanácsolta vala a zsidóknak, hogy jobb, hogy egy ember vesszen el a népért."
        },
        {
            "type": "line",
            "value": "Simon Péter pedig, és egy másik tanítvány követi vala Jézust. Ez a tanítvány pedig ismerős vala a főpappal, és beméne Jézussal együtt a főpap udvarába,"
        },
        {
            "type": "line",
            "value": "Péter pedig kívül áll vala az ajtónál. Kiméne azért ama másik tanítvány, aki a főpappal ismerős vala, és szóla az ajtóőrzőnek, és bevivé Pétert."
        },
        {
            "type": "line",
            "value": "Szóla azért Péterhez az ajtóőrző leány: Nemde, te is ez ember tanítványai közül való vagy? Monda ő: Nem vagyok."
        },
        {
            "type": "line",
            "value": "A szolgák pedig és a poroszlók ott állnak vala, szítván a tüzet, mivelhogy hűvös vala, és melegszenek vala. Ott áll vala pedig Péter is ő velök együtt, és melegszik vala."
        },
        {
            "type": "line",
            "value": "A főpap azért kérdezé Jézust az ő tanítványai felől, és az ő tudománya felől."
        },
        {
            "type": "line",
            "value": "Felele néki Jézus: Én nyilván szólottam a világnak, én mindenkor tanítottam a zsinagógában és a templomban, ahol a zsidók mindenünnen összegyülekeznek; és titkon semmit sem szólottam."
        },
        {
            "type": "line",
            "value": "Mit kérdesz engem? Kérdezd azokat, akik hallották, mit szóltam nékik: ímé ők tudják, amiket nékik szólottam."
        },
        {
            "type": "line",
            "value": "Mikor pedig ő ezeket mondja vala, egy a poroszlók közül, aki ott áll vala, arcul üté Jézust, mondván: így felelsz-é a főpapnak?"
        },
        {
            "type": "line",
            "value": "Felele néki Jézus: Ha gonoszul szóltam, tégy bizonyságot a gonoszságról; ha pedig jól, miért versz engem?"
        },
        {
            "type": "line",
            "value": "Elküldé őt Annás megkötözve Kajafáshoz, a főpaphoz."
        },
        {
            "type": "line",
            "value": "Simon Péter pedig ott áll vala és melegszik vala. Mondának azért néki: Nemde, te is ennek a tanítványai közül való vagy? Megtagadá ő, és monda: Nem vagyok."
        },
        {
            "type": "line",
            "value": "Monda egy a főpap szolgái közül, rokona annak, akinek a fülét Péter levágta: Nem láttalak-e én téged ő vele együtt a kertben?"
        },
        {
            "type": "line",
            "value": "Ismét megtagadá azért Péter; és a kakas azonnal megszólala."
        },
        {
            "type": "line",
            "value": "Vivék azért Jézust Kajafástól a törvényházba. Vala pedig reggel. És ők nem menének be a törvényházba, hogy meg ne fertőztessenek, hanem hogy megehessék a husvétibárányt."
        },
        {
            "type": "line",
            "value": "Kiméne azért Pilátus ő hozzájok, és monda: Micsoda vádat hoztok fel ez ember ellen?"
        },
        {
            "type": "line",
            "value": "Felelének és mondának néki: Ha gonosztevő nem volna ez, nem adtuk volna őt a te kezedbe."
        },
        {
            "type": "line",
            "value": "Monda azért nékik Pilátus: Vigyétek el őt ti, és ítéljétek meg őt a ti törvényeitek szerint. Mondának azért néki a zsidók: Nékünk senkit sem szabad megölnünk;"
        },
        {
            "type": "line",
            "value": "Hogy beteljesedjék a Jézus szava, amelyet monda, amikor jelenti vala, hogy milyen halállal kell majd meghalnia."
        },
        {
            "type": "line",
            "value": "Ismét beméne azért Pilátus a törvényházba, és szólítja vala Jézust, és monda néki: Te vagy a Zsidók királya?"
        },
        {
            "type": "line",
            "value": "Felele néki Jézus: Magadtól mondod-é te ezt, vagy mások beszélték néked én felőlem?"
        },
        {
            "type": "line",
            "value": "Felele Pilátus: Avagy zsidó vagyok-e én? A te néped és a papifejedelmek adtak téged az én kezembe: mit cselekedtél?"
        },
        {
            "type": "line",
            "value": "Felele Jézus: Az én országom nem e világból való. Ha e világból való volna az én országom, az én szolgáim vitézkednének, hogy át ne adassam a zsidóknak. Ámde az én országom nem innen való."
        },
        {
            "type": "line",
            "value": "Monda azért néki Pilátus: Király vagy-é hát te csakugyan? Felele Jézus: Te mondod, hogy én király vagyok. Én azért születtem, és azért jöttem e világra, hogy bizonyságot tegyek az igazságról. Mindaz, aki az igazságból való, hallgat az én szómra."
        },
        {
            "type": "line",
            "value": "Monda néki Pilátus: Micsoda az igazság? És amint ezt mondá, újra kiméne a zsidókhoz, és monda nékik: Én nem találok benne semmi bűnt."
        },
        {
            "type": "line",
            "value": "Szokás pedig az nálatok, hogy elbocsássak néktek egyet a husvétünnepen: akarjátok-é azért, hogy elbocsássam néktek a zsidók királyát?"
        },
        {
            "type": "line",
            "value": "Kiáltának azért viszont mindnyájan, mondván: Nem ezt, hanem Barabbást. Ez a Barabbás pedig tolvaj vala."
        }
    ]
}
