{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "Bizony, bizony mondom néktek: Aki nem az ajtón megy be a juhok aklába, hanem másunnan hág be, tolvaj az és rabló."
        },
        {
            "type": "line",
            "value": "Aki pedig az ajtón megy be, a juhok pásztora az."
        },
        {
            "type": "line",
            "value": "Ennek az ajtónálló ajtót nyit; és a juhok hallgatnak annak szavára; és a maga juhait nevökön szólítja, és kivezeti őket."
        },
        {
            "type": "line",
            "value": "És mikor kiereszti az ő juhait, előttök megy; és a juhok követik őt, mert ismerik az ő hangját."
        },
        {
            "type": "line",
            "value": "Idegent pedig nem követnek, hanem elfutnak attól: mert nem ismerik az idegenek hangját."
        },
        {
            "type": "line",
            "value": "Ezt a példázatot mondá nékik Jézus; de ők nem értették, mi az, amit szól vala nékik."
        },
        {
            "type": "line",
            "value": "Újra monda azért nékik Jézus: Bizony, bizony mondom néktek, hogy én vagyok a juhoknak ajtaja."
        },
        {
            "type": "line",
            "value": "Mindazok, akik előttem jöttek, tolvajok és rablók: de nem hallgattak rájok a juhok."
        },
        {
            "type": "line",
            "value": "Én vagyok az ajtó: ha valaki én rajtam megy be, megtartatik és bejár és kijár majd, és legelőt talál."
        },
        {
            "type": "line",
            "value": "A tolvaj nem egyébért jő, hanem hogy lopjon és öljön és pusztítson; én azért jöttem, hogy életök legyen, és bővölködjenek."
        },
        {
            "type": "line",
            "value": "Én vagyok a jó pásztor: a jó pásztor életét adja a juhokért."
        },
        {
            "type": "line",
            "value": "A béres pedig és aki nem pásztor, akinek a juhok nem tulajdonai, látja a farkast jőni, és elhagyja a juhokat, és elfut: és a farkas elragadozza azokat, és elszéleszti a juhokat."
        },
        {
            "type": "line",
            "value": "A béres pedig azért fut el, mert béres, és nincs gondja a juhokra."
        },
        {
            "type": "line",
            "value": "Én vagyok a jó pásztor; és ismerem az enyéimet, és engem is ismernek az enyéim,"
        },
        {
            "type": "line",
            "value": "Amiként ismer engem az Atya, és én is ismerem az Atyát; és életemet adom a juhokért."
        },
        {
            "type": "line",
            "value": "Más juhaim is vannak nékem, amelyek nem ebből az akolból valók: azokat is elő kell hoznom, és hallgatnak majd az én szómra; és lészen egy akol és egy pásztor."
        },
        {
            "type": "line",
            "value": "Azért szeret engem az Atya, mert én leteszem az én életemet, hogy újra felvegyem azt."
        },
        {
            "type": "line",
            "value": "Senki sem veszi azt el én tőlem, hanem én teszem le azt én magamtól. Van hatalmam letenni azt, és van hatalmam ismét felvenni azt. Ezt a parancsolatot vettem az én Atyámtól."
        },
        {
            "type": "line",
            "value": "Újra hasonlás lőn a zsidók között e beszédek miatt."
        },
        {
            "type": "line",
            "value": "És sokan mondják vala közülök: Ördög van benne és bolondozik, mit hallgattok reá?"
        },
        {
            "type": "line",
            "value": "Mások mondának: Ezek nem ördöngősnek beszédei. Vajjon az ördög megnyithatja-é a vakok szemeit?"
        },
        {
            "type": "line",
            "value": "Lőn pedig Jeruzsálemben a templomszentelés ünnepe: és tél vala;"
        },
        {
            "type": "line",
            "value": "És Jézus a templomban, a Salamon tornácában jár vala."
        },
        {
            "type": "line",
            "value": "Körülvevék azért őt a zsidók, és mondának néki: Meddig tartasz még bizonytalanságban bennünket? Ha te vagy a Krisztus, mondd meg nékünk nyilván!"
        },
        {
            "type": "line",
            "value": "Felele nékik Jézus: Megmondtam néktek, és nem hiszitek: a cselekedetek, amelyeket én cselekszem az én Atyám nevében, azok tesznek bizonyságot rólam."
        },
        {
            "type": "line",
            "value": "De ti nem hisztek, mert ti nem az én juhaim közül vagytok. Amint megmondtam néktek:"
        },
        {
            "type": "line",
            "value": "Az én juhaim hallják az én szómat, és én ismerem őket, és követnek engem:"
        },
        {
            "type": "line",
            "value": "És én örök életet adok nékik; és soha örökké el nem vesznek, és senki ki nem ragadja őket az én kezemből."
        },
        {
            "type": "line",
            "value": "Az én Atyám, aki azokat adta nékem, nagyobb mindeneknél; és senki sem ragadhatja ki azokat az én Atyámnak kezéből."
        },
        {
            "type": "line",
            "value": "Én és az Atya egy vagyunk."
        },
        {
            "type": "line",
            "value": "Ismét köveket ragadának azért a zsidók, hogy megkövezzék őt."
        },
        {
            "type": "line",
            "value": "Felele nékik Jézus: Sok jó dolgot mutattam néktek az én Atyámtól; azok közül melyik dologért köveztek meg engem?"
        },
        {
            "type": "line",
            "value": "Felelének néki a zsidók, mondván: Jó dologért nem kövezünk meg téged, hanem káromlásért, tudniillik, hogy te ember létedre Istenné teszed magadat."
        },
        {
            "type": "line",
            "value": "Felele nékik Jézus: Nincs-é megírva a ti törvényetekben: Én mondám: Istenek vagytok?"
        },
        {
            "type": "line",
            "value": "Ha azokat isteneknek mondá, akikhez az Isten beszéde lőn (és az írás fel nem bontható),"
        },
        {
            "type": "line",
            "value": "Arról mondjátok-é ti, akit az Atya megszentelt és elküldött e világra: Káromlást szólsz; mivelhogy azt mondám: Az Isten Fia vagyok?!"
        },
        {
            "type": "line",
            "value": "Ha az én Atyám dolgait nem cselekszem, ne higyjetek nékem;"
        },
        {
            "type": "line",
            "value": "Ha pedig azokat cselekszem, ha nékem nem hisztek is, higyjetek a cselekedeteknek: hogy megtudjátok és elhigyjétek, hogy az Atya én bennem van, és én ő benne vagyok."
        },
        {
            "type": "line",
            "value": "Ismét meg akarák azért őt fogni; de kiméne az ő kezökből."
        },
        {
            "type": "line",
            "value": "És újra elméne túl a Jordánon, arra a helyre, ahol János először keresztelt vala; és ott marada."
        },
        {
            "type": "line",
            "value": "És sokan menének ő hozzá és mondják vala, hogy: János nem tett ugyan semmi csodát; de mindaz, amit János e felől mondott, igaz vala."
        },
        {
            "type": "line",
            "value": "És sokan hivének ott ő benne."
        }
    ]
}
