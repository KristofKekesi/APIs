{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "Vala pedig egy beteg, Lázár, Bethániából, Máriának és az ő testvérének, Márthának falujából."
        },
        {
            "type": "line",
            "value": "Az a Mária volt pedig az, akinek a testvére Lázár beteg vala, aki megkente vala az Urat kenettel és a hajával törlé meg annak lábait."
        },
        {
            "type": "line",
            "value": "Küldének azért a testvérek ő hozzá, mondván: Uram, ímé, akit szeretsz, beteg."
        },
        {
            "type": "line",
            "value": "Jézus pedig, amikor ezt hallotta, monda: Ez a betegség nem halálos, hanem az Isten dicsőségére való, hogy dicsőíttessék általa az Istennek Fia."
        },
        {
            "type": "line",
            "value": "Szereti vala pedig Jézus Márthát és annak nőtestvérét, és Lázárt."
        },
        {
            "type": "line",
            "value": "Mikor azért meghallá, hogy beteg, akkor két napig marada azon a helyen, ahol vala."
        },
        {
            "type": "line",
            "value": "Ez után aztán monda tanítványainak: Menjünk ismét Júdeába."
        },
        {
            "type": "line",
            "value": "Mondának néki a tanítványok: Mester, most akarnak vala téged megkövezni a Júdabeliek, és újra oda mégy?"
        },
        {
            "type": "line",
            "value": "Felele Jézus: Avagy nem tizenkét órája van-é a napnak? Ha valaki nappal jár, nem botlik meg, mert látja e világnak világosságát."
        },
        {
            "type": "line",
            "value": "De aki éjjel jár, megbotlik, mert nincsen abban világosság."
        },
        {
            "type": "line",
            "value": "Ezeket mondá; és ezután monda nékik: Lázár, a mi barátunk, elaludt; de elmegyek, hogy felköltsem őt."
        },
        {
            "type": "line",
            "value": "Mondának azért az ő tanítványai: Uram, ha elaludt, meggyógyul."
        },
        {
            "type": "line",
            "value": "Pedig Jézus annak haláláról beszélt; de ők azt hitték, hogy álomnak alvásáról szól."
        },
        {
            "type": "line",
            "value": "Ekkor azért nyilván monda nékik Jézus: Lázár megholt."
        },
        {
            "type": "line",
            "value": "És örülök, hogy nem voltam ott, ti érettetek, hogy higyjetek. De menjünk el ő hozzá!"
        },
        {
            "type": "line",
            "value": "Monda azért Tamás, aki Kettősnek mondatik, az ő tanítványtársainak: Menjünk el mi is, hogy meghaljunk vele."
        },
        {
            "type": "line",
            "value": "Elmenvén azért Jézus, úgy találá, hogy az már négy napja vala sírban."
        },
        {
            "type": "line",
            "value": "Bethánia pedig közel vala Jeruzsálemhez, mintegy tizenöt futamatnyira;"
        },
        {
            "type": "line",
            "value": "És a zsidók közül sokan mentek vala Márthához és Máriához, hogy vigasztalják őket az ő testvérök felől."
        },
        {
            "type": "line",
            "value": "Mártha azért, amint hallja vala, hogy Jézus jő, elébe méne; Mária pedig otthon ül vala."
        },
        {
            "type": "line",
            "value": "Monda azért Mártha Jézusnak: Uram, ha itt lettél volna, nem halt volna meg a testvérem."
        },
        {
            "type": "line",
            "value": "De most is tudom, hogy amit csak kérsz az Istentől, megadja néked az Isten."
        },
        {
            "type": "line",
            "value": "Monda néki Jézus: Feltámad a te testvéred."
        },
        {
            "type": "line",
            "value": "Monda néki Mártha: Tudom, hogy feltámad a feltámadáskor az utolsó napon."
        },
        {
            "type": "line",
            "value": "Monda néki Jézus: Én vagyok a feltámadás és az élet: aki hisz én bennem, ha meghal is, él;"
        },
        {
            "type": "line",
            "value": "És aki csak él és hisz én bennem, soha meg nem hal. Hiszed-é ezt?"
        },
        {
            "type": "line",
            "value": "Monda néki: Igen Uram, én hiszem, hogy te vagy a Krisztus, az Istennek Fia, aki e világra jövendő vala."
        },
        {
            "type": "line",
            "value": "És amint ezeket mondotta vala, elméne, és titkon szólítá az ő testvérét Máriát, mondván: A Mester itt van és hív téged."
        },
        {
            "type": "line",
            "value": "Mihelyt ez hallá, felkele hamar és hozzá méne."
        },
        {
            "type": "line",
            "value": "Jézus pedig nem ment vala még be a faluba, hanem azon a helyen vala, ahová Mártha elébe ment vala."
        },
        {
            "type": "line",
            "value": "A zsidók azért, akik ő vele otthon valának és vigasztalák őt, látván, hogy Mária hamar felkél és kimegy vala, utána menének, ezt mondván: A sírhoz megy, hogy ott sírjon."
        },
        {
            "type": "line",
            "value": "Mária azért, amint oda ére, ahol Jézus vala, meglátván őt, az ő lábaihoz esék, mondván néki: Uram, ha itt voltál volna, nem halt volna meg az én testvérem."
        },
        {
            "type": "line",
            "value": "Jézus azért, amint látja vala, hogy az sír és sírnak a vele jött zsidók is, elbúsula lelkében és igen megrendüle."
        },
        {
            "type": "line",
            "value": "És monda: Hová helyeztétek őt? Mondának néki: Uram, jer és lásd meg!"
        },
        {
            "type": "line",
            "value": "Könnyekre fakadt Jézus."
        },
        {
            "type": "line",
            "value": "Mondának azért a zsidók: Ímé, mennyire szerette őt!"
        },
        {
            "type": "line",
            "value": "Némelyek pedig mondának közülök: Nem megtehette volna-é ez, aki a vaknak szemét felnyitotta, hogy ez ne haljon meg?"
        },
        {
            "type": "line",
            "value": "Jézus pedig újra felindulva magában, oda megy vala a sírhoz. Az pedig egy üreg vala, és kő feküvék rajta."
        },
        {
            "type": "line",
            "value": "Monda Jézus: Vegyétek el a követ. Monda néki a megholtnak nőtestvére, Mártha: Uram, immár szaga van, hiszen negyednapos."
        },
        {
            "type": "line",
            "value": "Monda néki Jézus: Nem mondtam-é néked, hogy ha hiszel, meglátod majd az Istennek dicsőségét?"
        },
        {
            "type": "line",
            "value": "Elvevék azért a követ onnan, ahol a megholt feküszik vala. Jézus pedig felemelé szemeit az égre, és monda: Atyám, hálát adok néked, hogy meghallgattál engem."
        },
        {
            "type": "line",
            "value": "Tudtam is én, hogy te mindenkor meghallgatsz engem; csak a körülálló sokaságért mondtam, hogy elhigyjék, hogy te küldtél engem."
        },
        {
            "type": "line",
            "value": "És mikor ezeket mondá, fenszóval kiálta: Lázár, jőjj ki!"
        },
        {
            "type": "line",
            "value": "És kijöve a megholt, lábain és kezein kötelékekkel megkötözve, és az orcája kendővel vala leborítva. Monda nékik Jézus: Oldozzátok meg őt, és hagyjátok menni."
        },
        {
            "type": "line",
            "value": "Sokan hivének azért ő benne ama zsidók közül, akik Máriához mentek vala, és láták, amiket cselekedett vala."
        },
        {
            "type": "line",
            "value": "De némelyek azok közül elmenének a farizeusokhoz, és elbeszélék nékik, amiket Jézus cselekedett vala."
        },
        {
            "type": "line",
            "value": "Egybegyűjték azért a papifejedelmek és a farizeusok a főtanácsot, és mondának: Mit cselekedjünk? mert ez az ember sok csodát mível."
        },
        {
            "type": "line",
            "value": "Ha ekképpen hagyjuk őt, mindenki hinni fog ő benne: és eljőnek majd a rómaiak és elveszik tőlünk mind e helyet, mind e népet."
        },
        {
            "type": "line",
            "value": "Egy pedig ő közülök, Kajafás, aki főpap vala abban az esztendőben, monda nékik: Ti semmit sem tudtok."
        },
        {
            "type": "line",
            "value": "Meg sem gondoljátok, hogy jobb nékünk, hogy egy ember haljon meg a népért, és az egész nép el ne vesszen."
        },
        {
            "type": "line",
            "value": "Ezt pedig nem magától mondta: hanem mivelhogy abban az esztendőben főpap vala, jövendőt monda, hogy Jézus meg fog halni a népért;"
        },
        {
            "type": "line",
            "value": "És nemcsak a népért, hanem azért is, hogy az Istennek elszéledt gyermekeit egybegyűjtse."
        },
        {
            "type": "line",
            "value": "Ama naptól azért azon tanakodának, hogy őt megöljék."
        },
        {
            "type": "line",
            "value": "Jézus azért nem jár vala többé nyilvánosan a zsidók között, hanem elméne onnan a vidékre, a pusztához közel, egy Efraim nevű városba; és ott tartózkodék az ő tanítványaival."
        },
        {
            "type": "line",
            "value": "Közel vala pedig a zsidók husvétja: és sokan menének fel Jeruzsálembe a vidékről husvét előtt, hogy megtisztuljanak."
        },
        {
            "type": "line",
            "value": "Keresék azért Jézust, és szólnak vala egymással a templomban állva: Mit gondoltok, hogy nem jön-é fel az ünnepre?"
        },
        {
            "type": "line",
            "value": "A papi fejedelmek pedig és a farizeusok is parancsolatot adának, hogy ha valaki megtudja, hogy hol van, jelentse meg, hogy őt megfogják."
        }
    ]
}
