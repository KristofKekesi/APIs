{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "És ezek után Galileában jár vala Jézus; mert nem akar vala Júdeában járni, mivelhogy azon igyekezének a Júdeabeliek, hogy őt megöljék."
        },
        {
            "type": "line",
            "value": "Közel vala pedig a zsidók ünnepe, a sátoros ünnep."
        },
        {
            "type": "line",
            "value": "Mondának azért néki az ő atyjafiai: Menj el innen, és térj Júdeába, hogy a te tanítványaid is lássák a te dolgaidat, amelyeket cselekszel."
        },
        {
            "type": "line",
            "value": "Mert senki sem cselekszik titkon semmit, aki maga ismeretessé akar lenni. Ha ilyeneket cselekszel, mutasd meg magadat a világnak."
        },
        {
            "type": "line",
            "value": "Mert az ő atyjafiai sem hivének benne."
        },
        {
            "type": "line",
            "value": "Monda azért nékik Jézus: Az én időm még nincs itt; a ti időtök pedig mindig készen van."
        },
        {
            "type": "line",
            "value": "Titeket nem gyűlölhet a világ, de engem gyűlöl; mert én bizonyságot teszek felőle, hogy az ő cselekedetei gonoszak."
        },
        {
            "type": "line",
            "value": "Ti menjetek fel erre az ünnepre: én még nem megyek fel erre az ünnepre; mert az én időm még nem tölt be."
        },
        {
            "type": "line",
            "value": "Ezeket mondván pedig nékik, marada Galileában."
        },
        {
            "type": "line",
            "value": "Amint pedig felmenének az ő atyjafiai, akkor ő is felméne az ünnepre, nem nyilvánosan, hanem mintegy titkon."
        },
        {
            "type": "line",
            "value": "A zsidók azért keresik vala őt az ünnepen, és mondának: Hol van ő?"
        },
        {
            "type": "line",
            "value": "És a sokaságban nagy zúgás vala ő miatta. Némelyek azt mondják vala, hogy jó ember; mások pedig azt mondják vala: Nem, hanem a népnek hitetője."
        },
        {
            "type": "line",
            "value": "Mindamellett senki sem beszélt vala nyiltan ő felőle a zsidóktól való félelem miatt."
        },
        {
            "type": "line",
            "value": "Már-már az ünnep közepén azonban felméne Jézus a templomba, és tanít vala."
        },
        {
            "type": "line",
            "value": "És csodálkozának a zsidók, mondván: Mimódon tudja ez az írásokat, holott nem tanulta?!"
        },
        {
            "type": "line",
            "value": "Felele nékik Jézus és monda: Az én tudományom nem az enyém, hanem azé, aki küldött engem."
        },
        {
            "type": "line",
            "value": "Ha valaki cselekedni akarja az ő akaratát, megismerheti e tudományról, vajjon Istentől van-é, vagy én magamtól szólok?"
        },
        {
            "type": "line",
            "value": "Aki magától szól, a maga dicsőségét keresi; aki pedig annak dicsőségét keresi, aki küldte őt, igaz az, és nincs abban hamisság."
        },
        {
            "type": "line",
            "value": "Nem Mózes adta-é néktek a törvényt? és senki sem teljesíti közületek a törvényt. Miért akartok engem megölni?"
        },
        {
            "type": "line",
            "value": "Felele a sokaság és monda: Ördög van benned. Ki akar téged megölni?"
        },
        {
            "type": "line",
            "value": "Felele Jézus és monda nékik: Egy dolgot cselekvém, és mindnyájan csodáljátok."
        },
        {
            "type": "line",
            "value": "Azért Mózes adta néktek a körülmetélkedést (nem mintha Mózestől való volna, hanem az atyáktól): és szombaton körülmetélitek az embert."
        },
        {
            "type": "line",
            "value": "Ha körülmetélhető az ember szombaton, hogy a Mózes törvénye meg ne romoljon; én rám haragusztok-é, hogy egy embert egészen meggyógyítottam szombaton?"
        },
        {
            "type": "line",
            "value": "Ne ítéljetek a látszat után, hanem igaz ítélettel ítéljetek!"
        },
        {
            "type": "line",
            "value": "Mondának azért némelyek a jeruzsálemiek közül: Nem ez-é az, akit meg akarnak ölni?"
        },
        {
            "type": "line",
            "value": "És ímé nyiltan szól, és semmit sem szólnak néki. Talán bizony megismerték a főemberek, hogy bizony ez a Krisztus?"
        },
        {
            "type": "line",
            "value": "De jól tudjuk, honnan való ez; mikor pedig eljő a Krisztus, senki sem tudja, honnan való."
        },
        {
            "type": "line",
            "value": "Kiálta azért Jézus a templomban, tanítván és mondván: Mind engem ismertek, mind azt tudjátok, honnan való vagyok; és én magamtól nem jöttem, de igaz az, aki engem elküldött, akit ti nem ismertek."
        },
        {
            "type": "line",
            "value": "Én azonban ismerem őt, mert ő tőle vagyok, és ő küldött engem."
        },
        {
            "type": "line",
            "value": "Akarják vala azért őt megfogni; de senki sem veté reá a kezét, mert nem jött még el az ő órája."
        },
        {
            "type": "line",
            "value": "A sokaság közül pedig sokan hivének ő benne; és azt mondják vala, hogy: A Krisztus mikor eljő, tehet-é majd több csodát azoknál, amelyeket ez tett?"
        },
        {
            "type": "line",
            "value": "Meghallák a farizeusok, amint a sokaság ezeket suttogja vala felőle; és szolgákat küldének a farizeusok és a főpapok, hogy fogják meg őt."
        },
        {
            "type": "line",
            "value": "Monda azért nékik Jézus: Egy kevés ideig még veletek vagyok, és majd ahhoz megyek, aki elküldött engem."
        },
        {
            "type": "line",
            "value": "Kerestek majd engem, és nem találtok meg, és ahol én vagyok, ti nem jöhettek oda."
        },
        {
            "type": "line",
            "value": "Mondának azért a zsidók magok között: Hová akar ez menni, hogy mi majd nem találjuk meg őt? Vajjon a görögök közé szóródottakhoz akar-é menni, és a görögöket tanítani?"
        },
        {
            "type": "line",
            "value": "Micsoda beszéd ez, amelyet monda: Kerestek majd engem, és nem találtok meg; és ahol én vagyok, ti nem jöhettek oda?"
        },
        {
            "type": "line",
            "value": "Az ünnep utolsó nagy napján pedig felálla Jézus és kiálta, mondván: Ha valaki szomjúhozik, jőjjön én hozzám, és igyék."
        },
        {
            "type": "line",
            "value": "Aki hisz én bennem, amint az írás mondotta, élő víznek folyamai ömlenek annak belsejéből."
        },
        {
            "type": "line",
            "value": "Ezt pedig mondja vala a Lélekről, amelyet veendők valának az ő benne hívők: mert még nem vala Szent Lélek; mivelhogy Jézus még nem dicsőítteték meg."
        },
        {
            "type": "line",
            "value": "Sokan azért a sokaság közül, amint hallák e beszédet, ezt mondják vala: Bizonynyal ez ama Próféta."
        },
        {
            "type": "line",
            "value": "Némelyek mondának: Ez a Krisztus. Mások pedig mondának: Csak nem Galileából jön el a Krisztus?"
        },
        {
            "type": "line",
            "value": "Nem az írás mondta-é, hogy a Dávid magvából, és Bethlehemből, ama városból jön el a Krisztus, ahol Dávid vala?"
        },
        {
            "type": "line",
            "value": "Hasonlás lőn azért ő miatta a sokaságban."
        },
        {
            "type": "line",
            "value": "Némelyek pedig közülök akarják vala őt megfogni, de senki sem veté reá a kezét."
        },
        {
            "type": "line",
            "value": "Elmenének azért a szolgák a főpapokhoz és farizeusokhoz; és mondának azok ő nékik: Miért nem hoztátok el őt?"
        },
        {
            "type": "line",
            "value": "Felelének a szolgák: Soha ember úgy nem szólott, mint ez az ember!"
        },
        {
            "type": "line",
            "value": "Felelének azért nékik a farizeusok: Vajjon ti is el vagytok-é hitetve?"
        },
        {
            "type": "line",
            "value": "Vajjon a főemberek vagy a farizeusok közül hitt-é benne valaki?"
        },
        {
            "type": "line",
            "value": "De ez a sokaság, amely nem ismeri a törvényt, átkozott!"
        },
        {
            "type": "line",
            "value": "Monda nékik Nikodémus, aki éjjel ment vala ő hozzá, aki egy vala azok közül:"
        },
        {
            "type": "line",
            "value": "Vajjon a mi törvényünk kárhoztatja-é az embert, ha előbb ki nem hallgatja és nem tudja, hogy mit cselekszik?"
        },
        {
            "type": "line",
            "value": "Felelének és mondának néki: Vajjon te is Galileus vagy-é? Tudakozódjál és lásd meg, hogy Galileából nem támadt próféta."
        },
        {
            "type": "line",
            "value": "És mindnyájan haza menének."
        }
    ]
}
