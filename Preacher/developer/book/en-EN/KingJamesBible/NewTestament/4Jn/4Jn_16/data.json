{
   "meta": {
   "type": "text",
   "name": "16. Fejezet"
   },
   "data": [
        {
            "type": "line",
            "value": "Ezeket beszéltem néktek, hogy meg ne botránkozzatok."
        },
        {
            "type": "line",
            "value": "A gyülekezetekből kirekesztenek titeket; sőt jön idő, hogy aki öldököl titeket, mind azt hiszi, hogy isteni tiszteletet cselekszik."
        },
        {
            "type": "line",
            "value": "És ezeket azért cselekszik veletek, mert nem ismerték meg az Atyát, sem engem."
        },
        {
            "type": "line",
            "value": "Ezeket pedig azért beszéltem néktek, hogy amikor eljő az az idő, megemlékezzetek róluk, hogy én mondtam néktek. De ezeket kezdettől fogva nem mondottam néktek, mivelhogy veletek valék."
        },
        {
            "type": "line",
            "value": "Most pedig elmegyek ahhoz, aki küldött engem; és senki sem kérdezi tőlem közületek: Hová mégy?"
        },
        {
            "type": "line",
            "value": "Hanem, mivelhogy ezeket beszéltem néktek, a szomorúság eltöltötte a szíveteket."
        },
        {
            "type": "line",
            "value": "De én az igazat mondom néktek: Jobb néktek, hogy én elmenjek: mert ha el nem megyek, nem jő el hozzátok a Vígasztaló: ha pedig elmegyek, elküldöm azt ti hozzátok."
        },
        {
            "type": "line",
            "value": "És az, mikor eljő, megfeddi a világot bűn, igazság és ítélet tekintetében:"
        },
        {
            "type": "line",
            "value": "Bűn tekintetében, hogy nem hisznek én bennem;"
        },
        {
            "type": "line",
            "value": "És igazság tekintetében, hogy én az én Atyámhoz megyek, és többé nem láttok engem;"
        },
        {
            "type": "line",
            "value": "Ítélet tekintetében pedig, hogy e világnak fejedelme megítéltetett."
        },
        {
            "type": "line",
            "value": "Még sok mondani valóm van hozzátok, de most el nem hordozhatjátok."
        },
        {
            "type": "line",
            "value": "De mikor eljő amaz, az igazságnak Lelke, elvezérel majd titeket minden igazságra. Mert nem ő magától szól, hanem azokat szólja, amiket hall, és a bekövetkezendőket megjelenti néktek."
        },
        {
            "type": "line",
            "value": "Az engem dicsőít majd, mert az enyémből vesz, és megjelenti néktek."
        },
        {
            "type": "line",
            "value": "Mindaz, ami az Atyáé, az enyém: azért mondám, hogy az enyémből vesz, és megjelenti néktek."
        },
        {
            "type": "line",
            "value": "Egy kevés idő, és nem láttok engem; és ismét egy kevés idő, és megláttok majd engem: mert én az Atyához megyek."
        },
        {
            "type": "line",
            "value": "Mondának azért az ő tanítványai közül egymásnak: Mi az, amit nékünk mond: Egy kevés idő, és nem láttok engem; és ismét egy kevés idő, és megláttok majd engem; és: mert én az Atyához megyek?"
        },
        {
            "type": "line",
            "value": "Mondának azért: Mi az a kevés idő, amiről szól? Nem tudjuk, mit mond."
        },
        {
            "type": "line",
            "value": "Megérté azért Jézus, hogy őt akarnák megkérdezni, és monda nékik: Arról tudakozzátok-é egymást, hogy azt mondám: Egy kevés idő, és nem láttok engem; és ismét egy kevés idő, és megláttok majd engem?"
        },
        {
            "type": "line",
            "value": "Bizony, bizony mondom néktek, hogy sírtok és jajgattok ti, a világ pedig örül: ti szomorkodtok, hanem a ti szomorúságtok örömre fordul."
        },
        {
            "type": "line",
            "value": "Az asszony mikor szűl, szomorúságban van, mert eljött az ő órája: de mikor megszűli az ő gyermekét, nem emlékezik többé a kínra az öröm miatt, hogy ember született e világra."
        },
        {
            "type": "line",
            "value": "Ti is azért most ugyan szomorúságban vagytok, de ismét meglátlak majd titeket, és örülni fog a ti szívetek, és senki el nem veszi tőletek a ti örömeteket."
        },
        {
            "type": "line",
            "value": "És azon a napon nem kérdeztek majd engem semmiről. Bizony, bizony mondom néktek, hogy amit csak kérni fogtok az Atyától az én nevemben, megadja néktek."
        },
        {
            "type": "line",
            "value": "Mostanáig semmit sem kértetek az Atyától az én nevemben: kérjetek és megkapjátok, hogy a ti örömetek teljes legyen."
        },
        {
            "type": "line",
            "value": "Ezeket példázatokban mondottam néktek; de eljő az idő, mikor nem példázatokban beszélek majd néktek, hanem nyiltan beszélek néktek az Atyáról."
        },
        {
            "type": "line",
            "value": "Azon a napon az én nevemben kértek majd: és nem mondom néktek, hogy én kérni fogom az Atyát ti érettetek;"
        },
        {
            "type": "line",
            "value": "Mert maga az Atya szeret titeket, mivelhogy ti szerettetek engem, és elhittétek, hogy én az Istentől jöttem ki."
        },
        {
            "type": "line",
            "value": "Kijöttem az Atyától, és jöttem e világba: ismét elhagyom e világot, és elmegyek az Atyához."
        },
        {
            "type": "line",
            "value": "Mondának néki az ő tanítványai: Ímé, most nyiltan beszélsz és semmi példázatot nem mondasz."
        },
        {
            "type": "line",
            "value": "Most tudjuk, hogy te mindent tudsz, és nincs szükséged arra, hogy valaki téged megkérdezzen: erről hisszük, hogy az Istentől jöttél ki."
        },
        {
            "type": "line",
            "value": "Felele nékik Jézus: Most hiszitek?"
        },
        {
            "type": "line",
            "value": "Ímé eljő az óra, és immár eljött, hogy szétoszoljatok kiki az övéihez, és engem egyedül hagyjatok; de nem vagyok egyedül, mert az Atya velem van."
        },
        {
            "type": "line",
            "value": "Azért beszéltem ezeket néktek, hogy békességetek legyen én bennem. E világon nyomorúságtok lészen; de bízzatok: én meggyőztem a világot."
        }
    ]
}
