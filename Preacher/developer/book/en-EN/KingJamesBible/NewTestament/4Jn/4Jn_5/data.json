{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Ezek után ünnepök vala a zsidóknak, és felméne Jézus Jeruzsálembe."
        },
        {
            "type": "line",
            "value": "Van pedig Jeruzsálemben a Juhkapunál egy tó, amelyet héberül Bethesdának neveznek. Öt tornáca van."
        },
        {
            "type": "line",
            "value": "Ezekben feküvék a betegek, vakok, sánták, aszkórosok nagy sokasága, várva a víznek megmozdulását."
        },
        {
            "type": "line",
            "value": "Mert időnként angyal szálla a tóra, és felzavará a vizet: aki tehát először lépett bele a víz felzavarása után, meggyógyult, akárminémű betegségben volt."
        },
        {
            "type": "line",
            "value": "Vala pedig ott egy ember, aki harmincnyolc esztendőt töltött betegségében."
        },
        {
            "type": "line",
            "value": "Ezt amint látta Jézus, hogy ott fekszik, és megtudta, hogy már sok idő óta úgy van; monda néki: Akarsz-é meggyógyulni?"
        },
        {
            "type": "line",
            "value": "Felele néki a beteg: Uram, nincs emberem, hogy amikor a víz felzavarodik, bevigyen engem a tóba; és mire én oda érek, más lép be előttem."
        },
        {
            "type": "line",
            "value": "Monda néki Jézus: Kelj fel, vedd fel a te nyoszolyádat, és járj!"
        },
        {
            "type": "line",
            "value": "És azonnal meggyógyula az ember, és felvevé nyoszolyáját, és jár vala. Aznap pedig szombat vala."
        },
        {
            "type": "line",
            "value": "Mondának azért a zsidók a meggyógyultnak: Szombat van, nem szabad néked a nyoszolyádat hordanod!"
        },
        {
            "type": "line",
            "value": "Felele nékik: Aki meggyógyított engem, az mondá nékem: Vedd fel a nyoszolyádat, és járj."
        },
        {
            "type": "line",
            "value": "Megkérdék azért őt: Ki az az ember, aki mondá néked: Vedd fel a nyoszolyádat, és járj?"
        },
        {
            "type": "line",
            "value": "A meggyógyult pedig nem tudja vala, hogy ki az; mert Jézus félre vonult, sokaság lévén azon a helyen."
        },
        {
            "type": "line",
            "value": "Ezek után találkozék vele Jézus a templomban, és monda néki: Ímé meggyógyultál; többé ne vétkezzél, hogy rosszabbul ne legyen dolgod!"
        },
        {
            "type": "line",
            "value": "Elméne az az ember, és hírül adá a zsidóknak, hogy Jézus az, aki őt meggyógyította."
        },
        {
            "type": "line",
            "value": "És e miatt üldözőbe vevék a zsidók Jézust, és meg akarák őt ölni, hogy ezeket művelte szombaton."
        },
        {
            "type": "line",
            "value": "Jézus pedig felele nékik: Az én Atyám mind ez ideig munkálkodik, én is munkálkodom."
        },
        {
            "type": "line",
            "value": "E miatt aztán még inkább meg akarák őt ölni a zsidók, mivel nem csak a szombatot rontotta meg, hanem az Istent is saját Atyjának mondotta, egyenlővé tévén magát az Istennel."
        },
        {
            "type": "line",
            "value": "Felele azért Jézus, és monda nékik: Bizony, bizony mondom néktek: a Fiú semmit sem tehet önmagától, hanem ha látja cselekedni az Atyát, mert amiket az cselekszik, ugyanazokat hasonlatosképpen a Fiú is cselekszi."
        },
        {
            "type": "line",
            "value": "Mert az Atya szereti a Fiút, és mindent megmutat néki, amiket ő maga cselekszik; és ezeknél nagyobb dolgokat is mutat majd néki, hogy ti csudálkozzatok."
        },
        {
            "type": "line",
            "value": "Mert amint az Atya feltámasztja a halottakat és megeleveníti, úgy a Fiú is akiket akar, megelevenít."
        },
        {
            "type": "line",
            "value": "Mert az Atya nem ítél senkit, hanem az ítéletet egészen a Fiúnak adta;"
        },
        {
            "type": "line",
            "value": "Hogy mindenki úgy tisztelje a Fiút, miként tisztelik az Atyát. Aki nem tiszteli a Fiút, nem tiszteli az Atyát, aki elküldte őt."
        },
        {
            "type": "line",
            "value": "Bizony, bizony mondom néktek, hogy aki az én beszédemet hallja és hisz annak, aki engem elbocsátott, örök élete van; és nem megy a kárhozatra, hanem általment a halálból az életre."
        },
        {
            "type": "line",
            "value": "Bizony, bizony mondom néktek, hogy eljő az idő, és az most vagyon, mikor a halottak hallják az Isten Fiának szavát, és akik hallják, élnek."
        },
        {
            "type": "line",
            "value": "Mert amiként az Atyának élete van önmagában, akként adta a Fiúnak is, hogy élete legyen önmagában:"
        },
        {
            "type": "line",
            "value": "És hatalmat ada néki az ítélettételre is, mivelhogy embernek fia."
        },
        {
            "type": "line",
            "value": "Ne csodálkozzatok ezen: mert eljő az óra, amelyben mindazok, akik a koporsókban vannak, meghallják az ő szavát,"
        },
        {
            "type": "line",
            "value": "És kijőnek; akik a jót cselekedték, az élet feltámadására; akik pedig a gonoszt művelték, a kárhozat feltámadására."
        },
        {
            "type": "line",
            "value": "Én semmit sem cselekedhetem magamtól; amint hallok, úgy ítélek, és az én ítéletem igazságos; mert nem a magam akaratát keresem, hanem annak akaratát, aki elküldött engem, az Atyáét."
        },
        {
            "type": "line",
            "value": "Ha én teszek bizonyságot magamról, az én bizonyságtételem nem igaz."
        },
        {
            "type": "line",
            "value": "Más az, aki bizonyságot tesz rólam; és tudom, hogy igaz az a bizonyságtétel, amelylyel bizonyságot tesz rólam."
        },
        {
            "type": "line",
            "value": "Ti elküldtetek Jánoshoz, és bizonyságot tett az igazságról."
        },
        {
            "type": "line",
            "value": "De én nem embertől nyerem a bizonyságtételt; hanem ezeket azért mondom, hogy ti megtartassatok."
        },
        {
            "type": "line",
            "value": "Ő az égő és fénylő szövétnek vala, ti pedig csak egy ideig akartatok örvendezni az ő világosságában."
        },
        {
            "type": "line",
            "value": "De nékem nagyobb bizonyságom van a Jánosénál: mert azok a dolgok, amelyeket rám bízott az Atya, hogy elvégezzem azokat, azok a dolgok, amelyeket én cselekszem, tesznek bizonyságot rólam, hogy az Atya küldött engem."
        },
        {
            "type": "line",
            "value": "Aki elküldött engem, maga az Atya is bizonyságot tett rólam. Sem hangját nem hallottátok soha, sem ábrázatát nem láttátok."
        },
        {
            "type": "line",
            "value": "Az ő ígéje sincs maradandóan bennetek: mert akit ő elküldött, ti annak nem hisztek."
        },
        {
            "type": "line",
            "value": "Tudakozzátok az írásokat, mert azt hiszitek, hogy azokban van a ti örök életetek; és ezek azok, amelyek bizonyságot tesznek rólam;"
        },
        {
            "type": "line",
            "value": "És nem akartok hozzám jőni, hogy életetek legyen!"
        },
        {
            "type": "line",
            "value": "Dicsőséget emberektől nem nyerek."
        },
        {
            "type": "line",
            "value": "De ismerlek benneteket, hogy az Istennek szeretete nincs meg bennetek:"
        },
        {
            "type": "line",
            "value": "Én az én Atyám nevében jöttem, és nem fogadtatok be engem; ha más jőne a maga nevében, azt befogadnátok."
        },
        {
            "type": "line",
            "value": "Mimódon hihettek ti, akik egymástól nyertek dicsőséget, és azt a dicsőséget, amely az egy Istentől van, nem keresitek?"
        },
        {
            "type": "line",
            "value": "Ne állítsátok, hogy én vádollak majd benneteket az Atyánál; van aki vádol titeket, Mózes, akiben ti reménykedtetek."
        },
        {
            "type": "line",
            "value": "Mert ha hinnétek Mózesnek, nékem is hinnétek; mert én rólam írt ő."
        },
        {
            "type": "line",
            "value": "Ha pedig az ő írásainak nem hisztek, mimódon hisztek az én beszédeimnek?"
        }
    ]
}
