{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "És láték annak jobbkezében, aki a királyiszékben üle, egy könyvet, amely be volt írva belől és hátul, és le volt pecsételve hét pecséttel."
        },
        {
            "type": "line",
            "value": "És láték egy erős angyalt, aki nagy szóval kiálta: Ki volna méltó arra, hogy felnyissa a könyvet, és felbontsa annak pecséteit?"
        },
        {
            "type": "line",
            "value": "És senki, sem mennyen, sem földön, sem föld alatt, nem tudta a könyvet felnyitni, sem ránézni."
        },
        {
            "type": "line",
            "value": "Én azért igen sírok vala, hogy senki nem találtaték méltónak a könyv felnyitására és elolvasására, a ránézésre sem:"
        },
        {
            "type": "line",
            "value": "És egy a Vének közül monda nékem: Ne sírj: ímé győzött a Júda nemzetségéből való oroszlán, Dávid gyökere, hogy felnyissa a könyvet és felbontsa annak hét pecsétét."
        },
        {
            "type": "line",
            "value": "És láték a királyiszék és a négy lelkes állat között és a Vének között egy Bárányt állani, mint egy megölöttet, hét szarva és hét szeme vala, ami az Istennek hét Lelke, amely elküldetett az egész földre."
        },
        {
            "type": "line",
            "value": "És eljöve és elvevé a könyvet a királyiszékben ülőnek jobbkezéből."
        },
        {
            "type": "line",
            "value": "És mikor elvevé a könyvet, a négy lelkes állat és a huszonnégy Vén leborula a Bárány előtt, mindeniknél hárfák és aranypoharak lévén, jóillatokkal tele, amik a szentek imádságai."
        },
        {
            "type": "line",
            "value": "És éneklének új éneket, mondván: Méltó vagy, hogy elvedd a könyvet és megnyisd annak pecséteit: mert megölettél, és megváltottál minket Istennek a te véred által, minden ágazatból és nyelvből és népből és nemzetből,"
        },
        {
            "type": "line",
            "value": "És tettél minket a mi Istenünknek királyokká és papokká; és uralkodunk a földön."
        },
        {
            "type": "line",
            "value": "És látám, és hallám a királyiszék, a lelkes állatok, és a Vének körül sok angyalnak szavát; és az ő számuk tízezerszer tízezer és ezerszer ezer vala;"
        },
        {
            "type": "line",
            "value": "Nagy szóval ezt mondván: Méltó a megöletett Bárány, hogy vegyen erőt és gazdagságot és bölcseséget és hatalmasságot és tisztességet és dicsőséget és áldást."
        },
        {
            "type": "line",
            "value": "Sőt hallám, hogy minden teremtett állat, amely van a mennyben és a földön, és a föld alatt és a tengerben, és minden, ami ezekben van, ezt mondja vala: A királyiszékben ülőnek és a Báránynak áldás és tisztesség és dicsőség és hatalom örökkön örökké."
        },
        {
            "type": "line",
            "value": "És a négy lelkes állat monda: Ámen. És a huszonnégy Vén leborult és imádá az örökkön örökké élőt."
        }
    ]
}
