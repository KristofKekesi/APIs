{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "Ezúttal harmadszor megyek hozzátok. Két vagy három tanú vallomása alapján megáll minden dolog."
        },
        {
            "type": "line",
            "value": "Előre megmondtam és előre mondom, mint másodszori ottlétemkor, és most is távollétemben írom azoknak, akik ezelőtt vétkeztek, és a többieknek mind, hogy ha ismét odamegyek, nem leszek kíméletes;"
        },
        {
            "type": "line",
            "value": "Mert hát az általam szóló Krisztusnak bizonyságát keresitek, aki irányotokban nem erőtelen, hanem erős ti bennetek."
        },
        {
            "type": "line",
            "value": "Mert noha megfeszíttetett erőtelenségből, mindazáltal él Istennek hatalmából. És noha mi erőtelenek vagyunk benne, de vele együtt élünk majd Isten erejéből ti nálatok."
        },
        {
            "type": "line",
            "value": "Kísértsétek meg magatokat, ha a hitben vagytok-é? magatokat próbáljátok meg. Avagy nem ismeritek-é magatokat, hogy a Jézus Krisztus bennetek van? Kivévén, ha méltatlanok vagytok."
        },
        {
            "type": "line",
            "value": "De reménylem, hogy megismeritek, hogy mi nem vagyunk méltatlanok."
        },
        {
            "type": "line",
            "value": "Az Istent pedig kérem, hogy semmi gonoszt ne cselekedjetek; nem hogy mi méltóknak láttassunk, hanem hogy ti a jót cselekedjétek, mi pedig mintegy méltatlanok legyünk."
        },
        {
            "type": "line",
            "value": "Mert semmit sem cselekedhetünk az igazság ellen, hanem csak az igazságért."
        },
        {
            "type": "line",
            "value": "Mert örvendünk, ha mi erőtelenek vagyunk, ti meg erősek vagytok; ezt pedig kérjük is, a ti tökéletesedésetekért."
        },
        {
            "type": "line",
            "value": "Azért írom ezeket távollétemben, hogy jelenlétemben ne kelljen keményen viselkednem ama hatalom szerint, amelyet az Úr adott nékem építésre és nem rontásra."
        },
        {
            "type": "line",
            "value": "Végezetre, atyámfiai, legyetek jó egészségben, épüljetek, vígasztalódjatok, egy értelemben legyetek, békességben éljetek; és a szeretetnek és békességnek Istene lészen veletek."
        },
        {
            "type": "line",
            "value": "Köszöntsétek egymást szent csókkal. Köszöntenek titeket a szentek mindnyájan."
        },
        {
            "type": "line",
            "value": "Az Úr Jézus Krisztusnak kegyelme, és az Istennek szeretete, és a Szent Léleknek közössége mindnyájatokkal. Ámen."
        }
    ]
}
