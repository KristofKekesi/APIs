{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Mert tudjuk, hogy ha e mi földi sátorházunk elbomol, épületünk van Istentől, nem kézzel csinált, örökké való házunk a mennyben."
        },
        {
            "type": "line",
            "value": "Azért is sóhajtozunk ebben, óhajtván felöltözni erre a mi mennyei hajlékunkat;"
        },
        {
            "type": "line",
            "value": "Ha ugyan felöltözötten is mezíteleneknek nem találtatunk!"
        },
        {
            "type": "line",
            "value": "Mert akik e sátorban vagyunk is, sóhajtozunk megterheltetvén; mivelhogy nem kívánunk levetkőztetni, hanem felöltöztetni, hogy ami halandó, elnyelje azt az élet."
        },
        {
            "type": "line",
            "value": "Aki pedig minket erre elkészített, az Isten az, aki a Lélek zálogát is adta minékünk."
        },
        {
            "type": "line",
            "value": "Azért mivelhogy mindenkor bízunk, és tudjuk, hogy e testben lakván, távol vagyunk az Úrtól."
        },
        {
            "type": "line",
            "value": "(Mert hitben járunk, nem látásban);"
        },
        {
            "type": "line",
            "value": "Bizodalmunk pedig van, azért inkább szeretnénk kiköltözni e testből, és elköltözni az Úrhoz."
        },
        {
            "type": "line",
            "value": "Azért igyekezünk is, hogy akár itt lakunk, akár elköltözünk, néki kedvesek legyünk."
        },
        {
            "type": "line",
            "value": "Mert nékünk mindnyájunknak meg kell jelennünk a Krisztus ítélőszéke előtt, hogy kiki megjutalmaztassék aszerint, amiket e testben cselekedett, vagy jót, vagy gonoszt."
        },
        {
            "type": "line",
            "value": "Ismervén tehát az Úrnak félelmét, embereket térítünk, Isten előtt pedig nyilván vagyunk; reménylem azonban, hogy a ti lelkiesméretetek előtt is nyilván vagyunk."
        },
        {
            "type": "line",
            "value": "Mert nem ajánljuk ismét magunkat néktek, hanem alkalmat adunk ti néktek a velünk való dicsekedésre, hogy legyen mit felelnetek a színből és nem szívből dicsekedőknek."
        },
        {
            "type": "line",
            "value": "Ha azért bolondok vagyunk, Istenért; ha eszesek vagyunk, érettetek van az."
        },
        {
            "type": "line",
            "value": "Mert a Krisztusnak szerelme szorongat minket,"
        },
        {
            "type": "line",
            "value": "Úgy vélekedvén, hogy ha egy meghalt mindenkiért, tehát mindazok meghaltak; és azért halt meg mindenkiért, hogy akik élnek, ezután ne magoknak éljenek, hanem annak, aki érettök meghalt és feltámasztatott."
        },
        {
            "type": "line",
            "value": "Azért mi ezentúl senkit sem ismerünk test szerint; sőt ha ismertük is Krisztust test szerint, de már többé nem ismerjük."
        },
        {
            "type": "line",
            "value": "Azért ha valaki Krisztusban van, új teremtés az; a régiek elmúltak, ímé, újjá lett minden."
        },
        {
            "type": "line",
            "value": "Mindez pedig Istentől van, aki minket magával megbékéltetett a Jézus Krisztus által, és aki nékünk adta a békéltetés szolgálatát;"
        },
        {
            "type": "line",
            "value": "Minthogy az Isten volt az, aki Krisztusban megbékéltette magával a világot, nem tulajdonítván nékik az ő bűneiket, és reánk bízta a békéltetésnek ígéjét."
        },
        {
            "type": "line",
            "value": "Krisztusért járván tehát követségben, mintha Isten kérne mi általunk: Krisztusért kérünk, béküljetek meg az Istennel."
        },
        {
            "type": "line",
            "value": "Mert azt, aki bűnt nem ismert, bűnné tette értünk, hogy mi Isten igazsága legyünk ő benne."
        }
    ]
}
