{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "És ismét beméne a zsinagógába, és vala ott egy megszáradt kezű ember."
        },
        {
            "type": "line",
            "value": "És lesik vala őt, hogy meggyógyítja-é szombatnapon; hogy vádolhassák őt."
        },
        {
            "type": "line",
            "value": "Akkor monda a megszáradt kezű embernek: Állj elő a középre."
        },
        {
            "type": "line",
            "value": "Azoknak pedig monda: Szabad-é szombatnapon jót vagy rosszat tenni? lelket menteni, vagy kioltani? De azok hallgatnak vala."
        },
        {
            "type": "line",
            "value": "Ő pedig elnézvén őket haraggal, bánkódván szívök keménysége miatt, monda az embernek: Nyújtsd ki a kezedet. És kinyújtá, és meggyógyult a keze és éppé lőn, mint a másik."
        },
        {
            "type": "line",
            "value": "Akkor a farizeusok kimenvén, a Heródes pártiakkal mindjárt tanácsot tartának ellene, hogy elveszítsék őt."
        },
        {
            "type": "line",
            "value": "Jézus pedig elméne tanítványaival a tenger mellé; és nagy sokaság követé őt Galileából és Júdeából,"
        },
        {
            "type": "line",
            "value": "És Jeruzsálemből és Idumeából és a Jordánon túlról; és a Tirus és a Sidon környékiek is, amikor hallották, hogy miket mível vala, nagy sokasággal jövének ő hozzá."
        },
        {
            "type": "line",
            "value": "És megmondá tanítványainak, hogy egy kis hajót tartsanak néki készen, a sokaság miatt, hogy ne szorongassák őt."
        },
        {
            "type": "line",
            "value": "Mert sokakat meggyógyított, úgy hogy akiknek valami bajuk volt, reá rohanának, hogy illethessék őt."
        },
        {
            "type": "line",
            "value": "A tisztátalan lelkek is, mikor meglátták vala őt, leborulának előtte, és kiáltának, mondván: Te vagy az Istennek a Fia."
        },
        {
            "type": "line",
            "value": "Ő pedig erősen fenyegeti vala őket, hogy őt ki ne jelentsék."
        },
        {
            "type": "line",
            "value": "Azután felméne a hegyre, és magához szólítá, akiket akar vala; és hozzá menének."
        },
        {
            "type": "line",
            "value": "És választa tizenkettőt, hogy vele legyenek, és hogy kiküldje őket prédikálni,"
        },
        {
            "type": "line",
            "value": "És hatalmuk legyen a betegeket gyógyítani és az ördögöket kiűzni:"
        },
        {
            "type": "line",
            "value": "Simont, akinek Péter nevet ada;"
        },
        {
            "type": "line",
            "value": "És Jakabot a Zebedeus fiát és Jánost a Jakab testvérét; és Boanerges nevet ada nékik, amely azt teszi: mennydörgés fiai;"
        },
        {
            "type": "line",
            "value": "És Andrást és Filepet, Bertalant és Mátét, Tamást és Jakabot az Alfeus fiát, Taddeust és a kananeai Simont,"
        },
        {
            "type": "line",
            "value": "És Iskáriótes Júdást, aki el is árulta őt."
        },
        {
            "type": "line",
            "value": "Azután haza térének. És ismét egybegyűle a sokaság, annyira, hogy még nem is ehetének."
        },
        {
            "type": "line",
            "value": "Amint az övéi ezt meghallák, eljövének, hogy megfogják őt; mert azt mondják vala, hogy magán kívül van."
        },
        {
            "type": "line",
            "value": "Az írástudók pedig, akik Jeruzsálemből jöttek vala le, azt mondák, hogy: Belzebúb van vele, és: Az ördögök fejedelme által űzi ki az ördögöket."
        },
        {
            "type": "line",
            "value": "Ő pedig magához híván azokat, példázatokban monda nékik: Sátán miként tud Sátánt kiűzni?"
        },
        {
            "type": "line",
            "value": "És ha egy ország önmagában meghasonlik, meg nem maradhat az az ország."
        },
        {
            "type": "line",
            "value": "És ha egy ház önmagában meghasonlik, meg nem maradhat az a ház."
        },
        {
            "type": "line",
            "value": "És ha a Sátán önmaga ellen támadt és meghasonlott, nem maradhat meg, hanem vége van."
        },
        {
            "type": "line",
            "value": "Nem rabolhatja el senki az erősnek kincseit, bemenvén annak házába, hanemha elébb az erőset megkötözi és azután rabolja ki annak házát."
        },
        {
            "type": "line",
            "value": "Bizony mondom néktek, hogy minden bűn megbocsáttatik az emberek fiainak, még a káromlások is mind, amelyekkel káromlanak:"
        },
        {
            "type": "line",
            "value": "De aki a Szent Lélek ellen szól káromlást, nem nyer bocsánatot soha, hanem örök kárhozatra méltó;"
        },
        {
            "type": "line",
            "value": "Mivelhogy ezt mondják vala: Tisztátalan lélek van benne."
        },
        {
            "type": "line",
            "value": "És megérkezének az ő testvérei és az ő anyja, és kívül megállva, beküldének hozzá, hivatván őt."
        },
        {
            "type": "line",
            "value": "Körülötte pedig sokaság ül vala; és mondának néki: Ímé a te anyád és a te testvéreid ott künn keresnek téged."
        },
        {
            "type": "line",
            "value": "Ő pedig felele nékik, mondván: Ki az én anyám vagy kik az én testvéreim?"
        },
        {
            "type": "line",
            "value": "Azután elnézvén köröskörül a körülötte ülőkön, monda: Ímé az én anyám és az én testvéreim."
        },
        {
            "type": "line",
            "value": "Mert aki az Isten akaratát cselekszi, az az én fitestvérem és nőtestvérem és az én anyám."
        }
    ]
}
