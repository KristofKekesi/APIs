{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "És lőn, hogy mikor a sokaság hozzá tódult, hogy hallgassa az Isten beszédét, ő a Genezáret tavánál áll vala;"
        },
        {
            "type": "line",
            "value": "És láta két hajót állani a vizen: a halászok pedig, miután azokból kiszállottak, mossák vala az ő hálóikat."
        },
        {
            "type": "line",
            "value": "És ő bemenvén az egyik hajóba, amely a Simoné vala, kéré őt, hogy vigye egy kissé beljebb a földtől: és mikor leült, a hajóból tanítá a sokaságot."
        },
        {
            "type": "line",
            "value": "Mikor pedig megszünt beszélni, monda Simonnak: Evezz a mélyre, és vessétek ki hálóitokat fogásra."
        },
        {
            "type": "line",
            "value": "És felelvén Simon, monda néki: Mester, jóllehet az egész éjszaka fáradtunk, még sem fogtunk semmit: mindazáltal a te parancsolatodra levetem a hálót."
        },
        {
            "type": "line",
            "value": "És ezt megtévén, halaknak nagy sokaságát keríték be; szakadoz vala pedig az ő hálójuk."
        },
        {
            "type": "line",
            "value": "Intének azért társaiknak, akik a másik hajóban valának, hogy jőjjenek és segítsenek nékik. És eljövén, megtölték mind a két hajót, annyira, hogy csaknem elsülyedének."
        },
        {
            "type": "line",
            "value": "Látván pedig ezt Simon Péter, Jézusnak lábai elé esék, mondván: Eredj el én tőlem, mert én bűnös ember vagyok, Uram!"
        },
        {
            "type": "line",
            "value": "Mert félelem fogta körül őt és mindazokat, akik ő vele valának, a halfogás miatt, amelyet fogtak;"
        },
        {
            "type": "line",
            "value": "Hasonlóképpen Jakabot és Jánost is, a Zebedeus fiait, akik Simonnak társai valának. És monda Simonnak Jézus: Ne félj; mostantól fogva embereket fogsz."
        },
        {
            "type": "line",
            "value": "És a hajókat a szárazra vonván, elhagyák mindenöket és követék őt."
        },
        {
            "type": "line",
            "value": "És lőn, hogy mikor az egyik városban vala, ímé vala ott egy poklossággal teljes ember: és mikor meglátta Jézust, arcra borulva kéré őt, mondván: Uram, ha akarod, megtisztíthatsz engem!"
        },
        {
            "type": "line",
            "value": "Jézus pedig kinyújtván kezét, illeté azt, mondván: Akarom, tisztulj meg. És azonnal eltávozék tőle a bélpoklosság."
        },
        {
            "type": "line",
            "value": "És ő megparancsolá néki, hogy azt senkinek se mondja el; hanem eredj el, úgymond, mutasd meg magad a papnak, és vígy áldozatot a te megtisztulásodért, amint Mózes parancsolta, bizonyságul ő nékik."
        },
        {
            "type": "line",
            "value": "A hír azonban annál inkább terjedt ő felőle; és nagy sokaság gyűle egybe, hogy őt hallgassák, és hogy általa meggyógyuljanak az ő betegségeikből."
        },
        {
            "type": "line",
            "value": "De ő félrevonula a pusztákba, és imádkozék."
        },
        {
            "type": "line",
            "value": "És lőn egy napon, hogy ő tanít vala: és ott ülének a farizeusok és a törvénynek tanítói, akik jöttek Galileának és Júdeának minden faluiból és Jeruzsálemből: és az Úrnak hatalma vala ő vele, hogy gyógyítson."
        },
        {
            "type": "line",
            "value": "És ímé valami férfiak ágyon egy embert hozának, aki gutaütött vala; és igyekezének azt bevinni és ő elébe tenni."
        },
        {
            "type": "line",
            "value": "De nem találván módot, hogy a sokaság miatt mikép vigyék őt be, felhágának a háztetőre, és a cseréphéjazaton át bocsáták őt alá ágyastól Jézus elé a középre."
        },
        {
            "type": "line",
            "value": "És látván azoknak hitét, monda: Ember, megbocsáttattak néked a te bűneid."
        },
        {
            "type": "line",
            "value": "Az írástudók pedig és a farizeusok elkezdének tanakodni, mondván: Kicsoda ez, aki ily káromlást szól? Ki bocsáthatja meg a bűnt, hanemha egyedül az Isten?"
        },
        {
            "type": "line",
            "value": "Jézus pedig észrevévén az ő tanakodásukat, felelvén, monda nékik: Mit tanakodtok a ti szívetekben?"
        },
        {
            "type": "line",
            "value": "Melyik könnyebb, azt mondani: Megbocsáttattak néked a te bűneid; vagy azt mondani: Kelj fel és járj?"
        },
        {
            "type": "line",
            "value": "Hogy pedig megtudjátok, hogy az ember Fiának van hatalma e földön megbocsátani a bűnöket, (monda a gutaütöttnek): Néked mondom, kelj fel, és fölvévén nyoszolyádat, eredj haza!"
        },
        {
            "type": "line",
            "value": "És az rögtön felkelvén azok szemeláttára, fölvevé amin feküdt, és elméne haza, dicsőítvén az Istent."
        },
        {
            "type": "line",
            "value": "És az álmélkodás elfogá mindnyájukat, és dicsőíték az Istent, és betelének félelemmel, mondván: Bizony csodadolgokat láttunk ma!"
        },
        {
            "type": "line",
            "value": "Ezek után pedig kiméne, és láta egy Lévi nevű vámszedőt, aki a vámnál ül vala, és monda néki: Kövess engem!"
        },
        {
            "type": "line",
            "value": "És az mindeneket elhagyván, felkele és követé őt."
        },
        {
            "type": "line",
            "value": "És Lévi nagy lakomát készíte néki az ő házánál; és vala ott nagy sokasága a vámszedőknek és egyebeknek, akik ő velök letelepedtek volt."
        },
        {
            "type": "line",
            "value": "És köztük az írástudók és farizeusok zúgolódának az ő tanítványai ellen, mondván: Miért esztek és isztok a vámszedőkkel és a bűnösökkel?"
        },
        {
            "type": "line",
            "value": "És felelvén Jézus, monda nékik: Az egészségeseknek nincs szükségük orvosra, hanem a betegeknek."
        },
        {
            "type": "line",
            "value": "Nem azért jöttem, hogy az igazakat hívjam, hanem a bűnösöket a megtérésre."
        },
        {
            "type": "line",
            "value": "Azok pedig mondának néki: Mi az oka, hogy a János tanítványai gyakorta bőjtölnek és imádkoznak, valamint a farizeusokéi is; a te tanítványaid pedig esznek és isznak?"
        },
        {
            "type": "line",
            "value": "Ő pedig monda nékik: Avagy mívelhetitek-é azt, hogy a lakodalmasok bőjtöljenek, amíg a vőlegény velök van?"
        },
        {
            "type": "line",
            "value": "De eljőnek a napok, és mikor a vőlegény elvétetik ő tőlök, akkor majd bőjtölnek azokban a napokban."
        },
        {
            "type": "line",
            "value": "És monda nékik példabeszédet is: Senki nem toldja az új posztó foltot az ó posztóhoz; mert különben az újat is megszakasztja és az ó posztóhoz nem illik az újból való folt."
        },
        {
            "type": "line",
            "value": "És senki sem tölti az új bort ó tömlőkbe; mert különben az új bor megszakasztja a tömlőket, és a bor kiömöl, és a tömlők is elvesznek."
        },
        {
            "type": "line",
            "value": "Hanem az új bort új tömlőkbe kell tölteni, és mind a kettő megmarad."
        },
        {
            "type": "line",
            "value": "És senki, aki ó bort iszik, mindjárt újat nem kiván, mert azt mondja: Jobb az ó."
        }
    ]
}
