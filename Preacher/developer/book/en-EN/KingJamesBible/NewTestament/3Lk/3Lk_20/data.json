{
   "meta": {
   "type": "text",
   "name": "20. Fejezet"
   },
   "data": [
        {
            "type": "line",
            "value": "És lőn azok közül a napok közül egyen, mikor ő a népet tanítá a templomban, és az evangyéliomot hirdeté, előállának a főpapok és az írástudók a vénekkel egybe,"
        },
        {
            "type": "line",
            "value": "És mondának néki, így szólván: Mondd meg nékünk, micsoda hatalommal cselekszed ezeket? vagy ki az, aki néked ezt a hatalmat adta?"
        },
        {
            "type": "line",
            "value": "Felelvén pedig, monda nékik: Én is kérdek egy dolgot tőletek; mondjátok meg azért nékem:"
        },
        {
            "type": "line",
            "value": "A János keresztsége mennyből vala-é, vagy emberektől?"
        },
        {
            "type": "line",
            "value": "Azok pedig tanakodának magok közt, mondván: Ha ezt mondjuk: Mennyből; azt fogja mondani: Miért nem hittetek tehát néki?"
        },
        {
            "type": "line",
            "value": "Ha pedig ezt mondjuk: Emberektől; az egész nép megkövez minket: mert meg van győződve, hogy János próféta volt."
        },
        {
            "type": "line",
            "value": "Felelének azért, hogy ők nem tudják, honnét vala."
        },
        {
            "type": "line",
            "value": "És Jézus monda nékik: Én sem mondom meg néktek, micsoda hatalommal cselekszem ezeket."
        },
        {
            "type": "line",
            "value": "És kezdé a népnek e példázatot mondani: Egy ember plántála szőlőt, és kiadá azt munkásoknak, és hosszú időre elutazék."
        },
        {
            "type": "line",
            "value": "És annak idején elküldé szolgáját a munkásokhoz, hogy adjanak néki a szőlő gyümölcséből; a munkások pedig azt megvervén, üresen bocsáták el."
        },
        {
            "type": "line",
            "value": "És még másik szolgát is külde; de azok azt is megvervén és meggyalázván, üresen bocsáták el."
        },
        {
            "type": "line",
            "value": "És még harmadikat is külde; de azok azt is megsebesítvén, kiveték."
        },
        {
            "type": "line",
            "value": "Monda azért a szőlőnek ura: Mit cselekedjem? Elküldöm az én szerelmes fiamat: talán azt, ha látják, megbecsülik."
        },
        {
            "type": "line",
            "value": "De mikor azt látták a munkások, tanakodának egymás közt, mondván: Ez az örökös; jertek, öljük meg őt, hogy a miénk legyen az örökség!"
        },
        {
            "type": "line",
            "value": "És kivetvén őt a szőlőből, megölék. Mit cselekszik azért a szőlőnek ura azokkal?"
        },
        {
            "type": "line",
            "value": "Elmegy és elveszti azokat a munkásokat, és a szőlőt másoknak adja. És mikor ezt hallották, mondának: Távol legyen az!"
        },
        {
            "type": "line",
            "value": "Ő pedig reájok tekintvén, monda: Mi az tehát, ami meg van írva: amely követ az építők megvetettek, az lett a szegelet fejévé?"
        },
        {
            "type": "line",
            "value": "Valaki erre a kőre esik, szétzúzatik; akire pedig ez esik reá, szétmorzsolja azt."
        },
        {
            "type": "line",
            "value": "És igyekeznek vala a főpapok és az írástudók kezeiket ő reá vetni azon órában; de félének a néptől; mert megérték, hogy ő ellenök mondta e példázatot."
        },
        {
            "type": "line",
            "value": "Annakokáért vigyázván ő reá, leselkedőket küldének ki, akik igazaknak tetteték magokat, hogy őt megfogják beszédében; hogy átadják a felsőbbségnek és a helytartó hatalmának."
        },
        {
            "type": "line",
            "value": "Kik megkérdezék őt, mondván: Mester, tudjuk, hogy te helyesen beszélsz és tanítasz, és személyt nem válogatsz, hanem az Istennek útját igazán tanítod:"
        },
        {
            "type": "line",
            "value": "Szabad-é nékünk adót fizetnünk a császárnak, vagy nem?"
        },
        {
            "type": "line",
            "value": "Ő pedig észrevévén álnokságukat, monda nékik: Mit kísértetek engem?"
        },
        {
            "type": "line",
            "value": "Mutassatok nékem egy pénzt; kinek a képe és felirata van rajta? És felelvén, mondának: A császáré."
        },
        {
            "type": "line",
            "value": "Ő pedig monda nékik: Adjátok meg azért ami a császáré, a császárnak, és ami az Istené, az Istennek."
        },
        {
            "type": "line",
            "value": "És nem tudták őt megfogni beszédében a nép előtt; és csodálkozván az ő feleletén, elhallgatának."
        },
        {
            "type": "line",
            "value": "Hozzá menvén pedig a sadduceusok közül némelyek, akik tagadják, hogy van feltámadás, megkérdék őt,"
        },
        {
            "type": "line",
            "value": "Mondván: Mester, Mózes megírta nékünk, ha valakinek testvére meghal, kinek felesége volt, és magzatok nélkül hal meg, hogy annak testvére elvegye annak feleségét, és támasszon magot az ő testvérének."
        },
        {
            "type": "line",
            "value": "Hét testvér vala azért: és az első feleséget vévén, meghalt magzatok nélkül;"
        },
        {
            "type": "line",
            "value": "A másik vevé el azért annak feleségét, és az is magzatok nélkül halt meg;"
        },
        {
            "type": "line",
            "value": "Akkor a harmadik vette el azt; és hasonlóképpen mind a heten is; és nem hagytak magot, és meghaltak."
        },
        {
            "type": "line",
            "value": "Mind ezek után pedig meghalt az asszony is."
        },
        {
            "type": "line",
            "value": "A feltámadáskor azért kinek a felesége lesz közülök? mert mind a hétnek felesége volt."
        },
        {
            "type": "line",
            "value": "És felelvén, monda nékik Jézus: E világnak fiai házasodnak és férjhez adatnak:"
        },
        {
            "type": "line",
            "value": "De akik méltókká tétetnek, hogy ama világot elvegyék, és a halálból való feltámadást, sem nem házasodnak, sem férjhez nem adatnak:"
        },
        {
            "type": "line",
            "value": "Mert meg sem halhatnak többé: mert hasonlók az angyalokhoz; és az Isten fiai, mivelhogy a feltámadásnak fiai."
        },
        {
            "type": "line",
            "value": "Hogy pedig a halottak feltámadnak, Mózes is megjelentette a csipkebokornál, mikor az Urat Ábrahám Istenének és Izsák Istenének és Jákób Istenének mondja."
        },
        {
            "type": "line",
            "value": "Az Isten pedig nem a holtaknak, hanem az élőknek Istene: mert mindenek élnek ő néki."
        },
        {
            "type": "line",
            "value": "Felelvén pedig némelyek az írástudók közül, mondának: Mester, jól mondád!"
        },
        {
            "type": "line",
            "value": "És többé semmit sem mertek tőle kérdezni."
        },
        {
            "type": "line",
            "value": "Monda pedig nékik: Mimódon mondják, hogy a Krisztus Dávidnak fia?"
        },
        {
            "type": "line",
            "value": "Holott maga Dávid mondja a zsoltárok könyvében: Monda az Úr az én Uramnak, ülj az én jobbkezem felől,"
        },
        {
            "type": "line",
            "value": "Míglen vetem a te ellenségeidet a te lábaid alá zsámolyul."
        },
        {
            "type": "line",
            "value": "Dávid azért Urának mondja őt, mimódon fia tehát néki?"
        },
        {
            "type": "line",
            "value": "És az egész nép hallására monda az ő tanítványainak:"
        },
        {
            "type": "line",
            "value": "Oltalmazzátok meg magatokat az írástudóktól, kik hosszú köntösökben akarnak járni, és szeretik a piacokon való köszöntéseket, és a gyülekezetekben az első űlést, és a lakomákon a főhelyeket;"
        },
        {
            "type": "line",
            "value": "Kik az özvegyeknek házát felemésztik, és színből hosszan imádkoznak; ezek súlyosabb ítélet alá esnek."
        }
    ]
}
