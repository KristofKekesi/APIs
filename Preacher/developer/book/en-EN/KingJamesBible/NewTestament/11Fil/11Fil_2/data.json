{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Ha annakokáért helye van Krisztusban az intésnek, ha helye van a szeretet vígasztalásának, ha helye van a Lélekben való közösségnek, ha helye van a szívnek és könyörületességnek,"
        },
        {
            "type": "line",
            "value": "Teljesítsétek be az én örömömet, hogy egyenlő indulattal legyetek, ugyanazon szeretettel viseltetvén, egy érzésben, egyugyanazon indulattal lévén;"
        },
        {
            "type": "line",
            "value": "Semmit nem cselekedvén versengésből, sem hiábavaló dicsőségből, hanem alázatosan egymást különbeknek tartván ti magatoknál."
        },
        {
            "type": "line",
            "value": "Ne nézze kiki a maga hasznát, hanem mindenki a másokét is."
        },
        {
            "type": "line",
            "value": "Annakokáért az az indulat legyen bennetek, mely volt a Krisztus Jézusban is,"
        },
        {
            "type": "line",
            "value": "Aki, mikor Istennek formájában vala, nem tekintette zsákmánynak azt, hogy ő az Istennel egyenlő,"
        },
        {
            "type": "line",
            "value": "Hanem önmagát megüresíté, szolgai formát vévén föl, emberekhez hasonlóvá lévén;"
        },
        {
            "type": "line",
            "value": "És mikor olyan állapotban találtatott mint ember, megalázta magát, engedelmes lévén halálig, még pedig a keresztfának haláláig."
        },
        {
            "type": "line",
            "value": "Annakokáért az Isten is felmagasztalá őt, és ajándékoza néki oly nevet, amely minden név fölött való;"
        },
        {
            "type": "line",
            "value": "Hogy a Jézus nevére minden térd meghajoljon, mennyeieké, földieké és föld alatt valóké."
        },
        {
            "type": "line",
            "value": "És minden nyelv vallja, hogy Jézus Krisztus Úr az Atya Isten dicsőségére."
        },
        {
            "type": "line",
            "value": "Annakokáért, szerelmeseim, amiképpen mindenkor engedelmeskedtetek, nem úgy, mint az én jelenlétemben csak, hanem most sokkal inkább az én távollétemben, félelemmel és rettegéssel vigyétek véghez a ti idvességteket;"
        },
        {
            "type": "line",
            "value": "Mert Isten az, aki munkálja bennetek mind az akarást, mind a munkálást jó kedvéből."
        },
        {
            "type": "line",
            "value": "Mindeneket zúgolódások és versengések nélkül cselekedjetek;"
        },
        {
            "type": "line",
            "value": "Hogy legyetek feddhetetlenek és tiszták, Istennek szeplőtlen gyermekei az elfordult és elvetemedett nemzetség közepette, kik között fényletek, mint csillagok e világon."
        },
        {
            "type": "line",
            "value": "Életnek beszédét tartván elébök; hogy dicsekedhessem majd a Krisztus napján, hogy nem futottam hiába, sem nem fáradtam hiába."
        },
        {
            "type": "line",
            "value": "De ha kiontatom is italáldozatként a ti hitetek áldozatánál és papiszolgálatánál, mégis örülök, és együtt örülök mindnyájatokkal;"
        },
        {
            "type": "line",
            "value": "Azonképpen ti is örüljetek, és örüljetek együtt velem."
        },
        {
            "type": "line",
            "value": "Reménylem pedig az Úr Jézusban, hogy Timótheust rövid nap elküldöm tihozzátok, hogy én is megviduljak, megértvén a ti dolgaitokat."
        },
        {
            "type": "line",
            "value": "Mert nincsen velem senki hozzá hasonló indulatú, aki igazán szívén viselné dolgaitokat."
        },
        {
            "type": "line",
            "value": "Mert mindenki a maga hasznát keresi, nem a Krisztus Jézusét."
        },
        {
            "type": "line",
            "value": "Az ő kipróbált voltát pedig ismeritek, hogy miképpen atyjával a gyermek, együtt szolgált velem az evangyéliom ügyében."
        },
        {
            "type": "line",
            "value": "Őt azért reménylem, hogy elküldöm, mihelyt meglátom az én dolgaimat, tüstént;"
        },
        {
            "type": "line",
            "value": "Bízom pedig az Úrban, hogy magam is csakhamar el fogok menni."
        },
        {
            "type": "line",
            "value": "De szükségesnek tartám, hogy Epafróditust, az én atyámfiát és munkatársamat és bajtársamat, néktek pedig követeteket és szükségemben áldozatot hozó szolgátokat hazaküldjem hozzátok;"
        },
        {
            "type": "line",
            "value": "Mivelhogy vágyva vágyott mindnyájatok után, és gyötrődött amiatt, hogy meghallottátok, hogy ő beteg volt."
        },
        {
            "type": "line",
            "value": "Mert bizony beteg volt, halálhoz közel; de az Isten könyörült rajta, nem csak ő rajta pedig, hanem én rajtam is, hogy szomorúság ne jőjjön szomorúságomra."
        },
        {
            "type": "line",
            "value": "Annakokáért hamarabb küldtem őt haza, hogy meglátván őt, ismét örüljetek, és nékem is kisebb legyen a szomorúságom."
        },
        {
            "type": "line",
            "value": "Fogadjátok azért őt az Úrban teljes örömmel; és az ilyeneket megbecsüljétek:"
        },
        {
            "type": "line",
            "value": "Mert a Krisztus dolgáért jutott majdnem halálra, kockára tévén életét, hogy kárpótoljon engem azért, hogy nékem tett szolgálatotoknál ti nem voltatok jelen."
        }
    ]
}
