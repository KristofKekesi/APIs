{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Továbbá atyámfiai, örüljetek az Úrban. Ugyanazokat írni néktek én nem restellem, tinéktek pedig bátorságos."
        },
        {
            "type": "line",
            "value": "Őrizkedjetek az ebektől, őrizkedjetek a gonosz munkásoktól, őrizkedjetek a megmetélkedéstől:"
        },
        {
            "type": "line",
            "value": "Mert mi vagyunk a körülmetélkedés, akik lélekben szolgálunk az Istennek, és a Krisztus Jézusban dicsekedünk, és nem a testben bizakodunk:"
        },
        {
            "type": "line",
            "value": "Jóllehet énnékem van bizakodásom test szerint is. Ha bárki más mer testben bizakodni, én sokkal inkább;"
        },
        {
            "type": "line",
            "value": "Körülmetéltettem nyolcadnapon, Izráel nemzetségéből, Benjámin törzséből való vagyok, zsidókból való zsidó, törvény tekintetében farizeus,"
        },
        {
            "type": "line",
            "value": "Buzgóság tekintetében az egyházat üldöző, a törvénybeli igazság tekintetében feddhetetlen voltam."
        },
        {
            "type": "line",
            "value": "De amelyek nékem egykor nyereségek valának, azokat a Krisztusért kárnak ítéltem."
        },
        {
            "type": "line",
            "value": "Sőt annakfelette most is kárnak ítélek mindent az én Uram, Jézus Krisztus ismeretének gazdagsága miatt: akiért mindent kárba veszni hagytam és szemétnek ítélek, hogy a Krisztust megnyerjem,"
        },
        {
            "type": "line",
            "value": "És találtassam Ő benne, mint akinek nincsen saját igazságom a törvényből, hanem van igazságom a Krisztusban való hit által, Istentől való igazságom a hit alapján:"
        },
        {
            "type": "line",
            "value": "Hogy megismerjem Őt, és az Ő feltámadásának erejét, és az Ő szenvedéseiben való részesülésemet, hasonlóvá lévén az ő halálához;"
        },
        {
            "type": "line",
            "value": "Ha valami módon eljuthatnék a halottak feltámadására."
        },
        {
            "type": "line",
            "value": "Nem mondom, hogy már elértem, vagy hogy már tökéletes volnék; hanem igyekezem, hogy el is érjem, amiért meg is ragadott engem a Krisztus Jézus."
        },
        {
            "type": "line",
            "value": "Atyámfiai, én enmagamról nem gondolom, hogy már elértem volna:"
        },
        {
            "type": "line",
            "value": "De egyet cselekszem, azokat, amelyek hátam megett vannak, elfelejtvén, azoknak pedig, amelyek előttem vannak, nékik dőlvén, célegyenest igyekszem az Istennek a Krisztus Jézusban onnét felülről való elhívása jutalmára."
        },
        {
            "type": "line",
            "value": "Valakik annakokáért tökéletesek vagyunk, ilyen értelemben legyünk: és ha valamiben másképpen értetek, az Isten azt is ki fogja jelenteni néktek:"
        },
        {
            "type": "line",
            "value": "Csakhogy amire eljutottunk, ugyanabban egy szabály szerint járjunk, ugyanazon értelemben legyünk."
        },
        {
            "type": "line",
            "value": "Legyetek én követőim, atyámfiai, és figyeljetek azokra, akik úgy járnak, amiképpen mi néktek példátok vagyunk."
        },
        {
            "type": "line",
            "value": "Mert sokan járnak másképpen, kik felől sokszor mondtam néktek, most pedig sírva is mondom, hogy a Krisztus keresztjének ellenségei;"
        },
        {
            "type": "line",
            "value": "Kiknek végök veszedelem, kiknek Istenök az ő hasok, és akiknek dicsőségök az ő gyalázatukban van, kik mindig a földiekkel törődnek."
        },
        {
            "type": "line",
            "value": "Mert a mi országunk mennyekben van, honnét a megtartó Úr Jézus Krisztust is várjuk;"
        },
        {
            "type": "line",
            "value": "Ki elváltoztatja a mi nyomorúságos testünket, hogy hasonló legyen az Ő dicsőséges testéhez, amaz Ő hatalmas munkája szerint, mely által maga alá is vethet mindeneket."
        }
    ]
}
