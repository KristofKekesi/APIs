{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Óh balgatag Galátziabeliek, kicsoda ígézett meg titeket, hogy ne engedelmeskedjetek az igazságnak, kiknek szemei előtt a Jézus Krisztus úgy íratott le, mintha ti köztetek feszíttetett volna meg?"
        },
        {
            "type": "line",
            "value": "Csak azt akarom megtudni tőletek: a törvény cselekedeteiből kaptátok-é a Lelket, avagy a hit hallásából?"
        },
        {
            "type": "line",
            "value": "Ennyire esztelenek vagytok? amit Lélekben kezdtetek el, most testben fejeznétek be?"
        },
        {
            "type": "line",
            "value": "Annyit szenvedtetek hiába? ha ugyan hiába."
        },
        {
            "type": "line",
            "value": "Annakokáért, aki a Lelket szolgáltatja néktek, és hatalmas dolgokat művel bennetek, a törvény cselekedeteiből, vagy a hit hallásából cselekeszi-é?"
        },
        {
            "type": "line",
            "value": "Miképpen Ábrahám hitt az Istennek, és tulajdoníttatott néki igazságul."
        },
        {
            "type": "line",
            "value": "Értsétek meg tehát, hogy akik hitből vannak, azok az Ábrahám fiai."
        },
        {
            "type": "line",
            "value": "Előre látván pedig az Írás, hogy Isten hitből fogja megigazítani a pogányokat, eleve hirdette Ábrahámnak, hogy: Te benned fognak megáldatni minden népek."
        },
        {
            "type": "line",
            "value": "Ekként a hitből valók áldatnak meg a hívő Ábrahámmal."
        },
        {
            "type": "line",
            "value": "Mert akik törvény cselekedeteiből vannak, átok alatt vannak; minthogy meg van írva: Átkozott minden, aki meg nem marad mindazokban, amik megirattak a törvény könyvében, hogy azokat cselekedje."
        },
        {
            "type": "line",
            "value": "Hogy pedig a törvény által senki sem igazul meg Isten előtt, nyilvánvaló, mert az igaz ember hitből él."
        },
        {
            "type": "line",
            "value": "A törvény pedig nincs hitből, hanem amely ember cselekeszi azokat, élni fog azok által."
        },
        {
            "type": "line",
            "value": "Krisztus váltott meg minket a törvény átkától, átokká levén érettünk; mert meg van írva: Átkozott minden, aki fán függ:"
        },
        {
            "type": "line",
            "value": "Hogy az Ábrahám áldása Krisztus Jézusban legyen a pogányokon, hogy a Lélek ígéretét elnyerjük hit által."
        },
        {
            "type": "line",
            "value": "Atyámfiai! ember szerint szólok. Lám az embernek megerősített testámentomát senki erőtelenné nem teszi, sem ahhoz hozzá nem ád."
        },
        {
            "type": "line",
            "value": "Az ígéretek pedig Ábrahámnak adattak és az ő magvának. Nem mondja: És a magvaknak, mint sokról; hanem mint egyről: És a te magodnak, aki a Krisztus."
        },
        {
            "type": "line",
            "value": "Ezt mondom pedig, hogy a kötést, melyet Isten először megerősített a Krisztusra nézve, a négyszázharminc esztendő multán keletkezett törvény nem teszi erőtelenné, hogy megsemmisítse az ígéretet."
        },
        {
            "type": "line",
            "value": "Mert ha törvényből van az örökség, akkor többé nem ígéretből; Ábrahámnak pedig ígéret által ajándékozta azt az Isten."
        },
        {
            "type": "line",
            "value": "Micsoda tehát a törvény? A bűnök okáért adatott, amíg eljő a Mag, akinek tétetett az ígéret; rendeltetvén angyalok által, közbenjáró kezében."
        },
        {
            "type": "line",
            "value": "A közbenjáró pedig nem egyé, Isten ellenben egy."
        },
        {
            "type": "line",
            "value": "A törvény tehát az Isten ígéretei ellen van-é? Távol legyen! Mert ha olyan törvény adatott volna, amely képes megeleveníteni, valóban a törvényből volna az igazság."
        },
        {
            "type": "line",
            "value": "De az Írás mindent bűn alá rekesztett, hogy az ígéret Jézus Krisztusban való hitből adassék a hívőknek."
        },
        {
            "type": "line",
            "value": "Minekelőtte pedig eljött a hit, törvény alatt őriztettünk, egybezárva az eljövendő hit kinyilatkoztatásáig."
        },
        {
            "type": "line",
            "value": "Ekként a törvény Krisztusra vezérlő mesterünkké lett, hogy hitből igazuljunk meg."
        },
        {
            "type": "line",
            "value": "De minekutána eljött a hit, nem vagyunk többé a vezérlő mester alatt."
        },
        {
            "type": "line",
            "value": "Mert mindnyájan Isten fiai vagytok a Krisztus Jézusban való hit által."
        },
        {
            "type": "line",
            "value": "Mert akik Krisztusba keresztelkedtetek meg, Krisztust öltöztétek fel."
        },
        {
            "type": "line",
            "value": "Nincs zsidó, sem görög; nincs szolga, sem szabad; nincs férfi, sem nő; mert ti mindnyájan egyek vagytok a Krisztus Jézusban."
        },
        {
            "type": "line",
            "value": "Ha pedig Krisztuséi vagytok, tehát az Ábrahám magva vagytok, és ígéret szerint örökösök."
        }
    ]
}
