{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Azután tizennégy esztendő mulva ismét fölmentem Jeruzsálembe Barnabással együtt, elvivén Titust is."
        },
        {
            "type": "line",
            "value": "Fölmentem pedig kijelentés következtében és eléjök adtam az evangyéliomot, melyet hirdetek a pogányok között, de külön a tekintélyeseknek, hogy valami módon hiába ne fussak, avagy ne futottam légyen."
        },
        {
            "type": "line",
            "value": "De még a velem levő Titus sem kényszeríttetett a körülmetélkedésre, noha görög vala,"
        },
        {
            "type": "line",
            "value": "Tudniillik a belopózkodott hamis atyafiakért, akik alattomban közénk jöttek, hogy kikémleljék a mi szabadságunkat, melylyel bírunk a Krisztus Jézusban, hogy minket szolgákká tegyenek:"
        },
        {
            "type": "line",
            "value": "Kiknek egy pillanatra sem adtuk meg magunkat, hogy az evangyéliom igazsága megmaradjon számotokra."
        },
        {
            "type": "line",
            "value": "A tekintélyesektől pedig, (bárminők valának régen, azzal nem törődöm; Isten nem nézi az embernek személyét) mert velem a tekintélyesek semmit sem közöltek;"
        },
        {
            "type": "line",
            "value": "Sőt ellenkezőleg, mikor látták, hogy én reám van bízva a körülmetéletlenség evangyélioma, mint Péterre a körülmetélésé;"
        },
        {
            "type": "line",
            "value": "(Mert aki erős volt Péterben a körülmetélkedés apostolságára, bennem is erős volt a pogányok között)."
        },
        {
            "type": "line",
            "value": "És elismervén a nékem adatott kegyelmet, Jakab és Kéfás, meg János, kik oszlopokul tekintetnek, bajtársi jobbjukat nyujták nékem és Barnabásnak, hogy mi a pogányok között, ők pedig a körülmetélés között prédikáljunk:"
        },
        {
            "type": "line",
            "value": "Csakhogy a szegényekről megemlékezzünk; amit is én igyekeztem megcselekedni."
        },
        {
            "type": "line",
            "value": "Mikor pedig Péter Antiókhiába jött, szemtől szembe ellene állottam, mivel panasz volt rá."
        },
        {
            "type": "line",
            "value": "Mert mielőtt némelyek oda jöttek Jakabtól, a pogányokkal együtt evett; mikor pedig oda jöttek, félrevonult és elkülönítette magát, félvén a körülmetélkedésből valóktól."
        },
        {
            "type": "line",
            "value": "És vele képmutatóskodtak a többi zsidók is, úgy hogy Barnabás szintén elcsábíttatott az ő tettetésök által."
        },
        {
            "type": "line",
            "value": "De mikor láttam, hogy nem egyenesen járnak az evangyéliom igazságához képest, mondék Péternek mindnyájok előtt: Ha te zsidó létedre pogány módra élsz és nem zsidó módra, miként kényszeríted a pogányokat, hogy zsidó módra éljenek?"
        },
        {
            "type": "line",
            "value": "Mi, természet szerint zsidók és nem pogányok közül való bűnösök,"
        },
        {
            "type": "line",
            "value": "Tudván azt, hogy az ember nem igazul meg a törvény cselekedeteiből, hanem a Jézus Krisztusban való hit által, mi is Krisztus Jézusban hittünk, hogy megigazuljunk a Krisztusban való hitből és nem a törvény cselekedeteiből; Mivel a törvény cselekedeteiből nem igazul meg egy test sem."
        },
        {
            "type": "line",
            "value": "Ha pedig Krisztusban keresvén a megigazulást, mi magunk is bűnösöknek találtatunk, avagy Krisztus bűnnek szolgája-é? Távol legyen."
        },
        {
            "type": "line",
            "value": "Mert, ha amiket elrontottam, azokat ismét fölépítem, önmagamat teszem bűnössé."
        },
        {
            "type": "line",
            "value": "Mert én a törvény által meghaltam a törvénynek, hogy Istennek éljek."
        },
        {
            "type": "line",
            "value": "Krisztussal együtt megfeszíttettem. Élek pedig többé nem én, hanem él bennem a Krisztus; amely életet pedig most testben élek, az Isten Fiában való hitben élem, aki szeretett engem és önmagát adta érettem."
        },
        {
            "type": "line",
            "value": "Nem törlöm el az Isten kegyelmét; mert ha a törvény által van az igazság, tehát Krisztus ok nélkül halt meg."
        }
    ]
}
