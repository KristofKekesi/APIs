{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "Meghallák azonban az apostolok és a Júdeában levő atyafiak, hogy a pogányok is bevették az Istennek beszédét."
        },
        {
            "type": "line",
            "value": "Mikor azért felment Péter Jeruzsálembe, vetekedének ő vele a zsidóságból valók,"
        },
        {
            "type": "line",
            "value": "Mondván: Körülmetéletlen emberekhez mentél be, és együtt ettél velük."
        },
        {
            "type": "line",
            "value": "Elkezdvén pedig Péter, megmagyarázta nékik rendre, mondván:"
        },
        {
            "type": "line",
            "value": "Én Joppé városában imádkozám; és láték elragadtatásban egy látást, valami alászálló edényt, mint egy nagy lepedőt, négy sarkánál fogva leeresztve az égből; és egészen hozzám szálla:"
        },
        {
            "type": "line",
            "value": "Melyre szememet rávetve megnézém, és látám a földi négylábú állatokat, a vadakat és a csúszómászókat és az égi madarakat."
        },
        {
            "type": "line",
            "value": "Hallék pedig szót is, mely ezt mondja vala nékem: Kelj fel Péter, öljed és egyél!"
        },
        {
            "type": "line",
            "value": "Mondék azonban: Semmiképpen sem, Uram; mert soha semmi közönséges vagy tisztátalan nem ment be az én számba."
        },
        {
            "type": "line",
            "value": "Felele pedig nékem a szózat másodszor az égből: Amiket az Isten megtisztított, te ne mondd tisztátalanoknak."
        },
        {
            "type": "line",
            "value": "Ez pedig három ízben történt; és ismét felvonaték az egész az égbe."
        },
        {
            "type": "line",
            "value": "És ímé, azonnal három férfiú érkezék a házhoz, melyben valék, kik Cézáreából küldettek én hozzám."
        },
        {
            "type": "line",
            "value": "Mondá pedig nékem a Lélek, hogy menjek el velök minden kételkedés nélkül. Eljöve pedig velem ez a hat atyafi is; és bemenénk annak az embernek a házába:"
        },
        {
            "type": "line",
            "value": "És elbeszélé nékünk, mimódon látta, amint az angyal megálla az ő házában és ezt mondá néki: Küldj embereket Joppéba, és hívasd magadhoz Simont, ki Péternek neveztetik;"
        },
        {
            "type": "line",
            "value": "Ő szólni fog hozzád olyan ígéket, melyek által megtartatol te és a te egész házadnépe."
        },
        {
            "type": "line",
            "value": "Mikor pedig én elkezdtem szólni, leszálla a Szent Lélek ő reájok, miképpen mi reánk is kezdetben."
        },
        {
            "type": "line",
            "value": "Megemlékezém pedig az Úrnak ama mondásáról, amint mondá: János ugyan vízzel keresztelt, ti azonban Szent Lélekkel fogtok megkereszteltetni."
        },
        {
            "type": "line",
            "value": "Ha tehát az Isten hasonló ajándékát adta nékik, mint nékünk is, kik hittünk az Úr Jézus Krisztusban, kicsoda voltam én, hogy az Istent eltilthattam volna?"
        },
        {
            "type": "line",
            "value": "Ezeknek hallatára aztán megnyugovának, és dicsőíték az Istent, mondván: Eszerint hát a pogányoknak is adott az Isten megtérést az életre!"
        },
        {
            "type": "line",
            "value": "Azok tehát, akik eloszlottak az üldözés miatt, mely Istvánért támadott, eljutának Feniciáig, Ciprusig és Antiókhiáig, senkinek nem prédikálván az ígét, hanem csak a zsidóknak."
        },
        {
            "type": "line",
            "value": "Voltak azonban közöttük némely ciprusi és cirénei férfiak, kik mikor Antiókhiába bementek, szólának a görögöknek, hirdetve az Úr Jézust."
        },
        {
            "type": "line",
            "value": "És az Úrnak keze vala velök; és nagy sokaság tére meg az Úrhoz, hívővé lévén."
        },
        {
            "type": "line",
            "value": "Elhatott pedig a hír ő felőlük a jeruzsálemi gyülekezet fülébe; és kiküldék Barnabást, hogy menjen el egész Antiókhiáig."
        },
        {
            "type": "line",
            "value": "Ki mikor oda jutott és látta az Isten kegyelmét, örvendeze; és inté mindnyájukat, hogy állhatatos szívvel maradjanak meg az Úrban."
        },
        {
            "type": "line",
            "value": "Mert jámbor és Szent Lélekkel és hittel teljes férfiú vala ő. És nagy sokaság csatlakozék az Úrhoz."
        },
        {
            "type": "line",
            "value": "Elméne pedig Barnabás Tárzusba, hogy felkeresse Saulust, és rátalálván, elvivé őt Antiókhiába."
        },
        {
            "type": "line",
            "value": "És lőn, hogy ők egy egész esztendeig forgolódtak a gyülekezetben, és tanítottak nagy sokaságot; és a tanítványokat először Antiókhiában nevezték keresztyéneknek."
        },
        {
            "type": "line",
            "value": "Ez időtájban pedig menének Jeruzsálemből Antiókhiába próféták."
        },
        {
            "type": "line",
            "value": "Felkelvén pedig egy azok közül, névszerint Agabus, megjelenté a Lélek által, hogy az egész föld kerekségén nagy éhség lesz; amely meg is lőn Klaudius császár idejében."
        },
        {
            "type": "line",
            "value": "A tanítványok pedig elhatározták, hogy aszerint, amint kinek-kinek közöttük módjában áll, küldenek valamit segítségül a Júdeában lakozó atyafiaknak:"
        },
        {
            "type": "line",
            "value": "Amit meg is cselekedének, elküldvén a vénekhez Barnabás és Saulus keze által."
        }
    ]
}
