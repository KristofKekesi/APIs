{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Péter és János pedig együtt mennek vala fel a templomba az imádkozásnak órájára, kilencre."
        },
        {
            "type": "line",
            "value": "És hoznak vala egy embert, ki az ő anyjának méhétől fogva sánta vala, kit minden nap le szoktak tenni a templom kapujánál, melyet Ékesnek neveznek, hogy kérjen alamizsnát azoktól, akik bemennek a templomba."
        },
        {
            "type": "line",
            "value": "Ez mikor látta, hogy Péter és János a templomba akarnak bemenni, kére ő tőlük alamizsnát."
        },
        {
            "type": "line",
            "value": "Péter pedig mikor szemeit reá vetette Jánossal egyben, monda: Nézz mi reánk!"
        },
        {
            "type": "line",
            "value": "Az annakokáért figyelmez vala reájok, remélvén, hogy valamit kap tőlük."
        },
        {
            "type": "line",
            "value": "Péter pedig monda: Ezüstöm és aranyam nincsen nékem; hanem amim van, azt adom néked: a názáreti Jézus Krisztus nevében, kelj fel és járj!"
        },
        {
            "type": "line",
            "value": "És őt jobbkezénél fogva felemelé, és azonnal megerősödének az ő lábai és bokái."
        },
        {
            "type": "line",
            "value": "És felszökvén, megálla és jár vala és beméne ő velök a templomba, járkálva és szökdelve és dícsérve az Istent."
        },
        {
            "type": "line",
            "value": "És látá őt az egész nép, hogy jár és dícséri az Istent:"
        },
        {
            "type": "line",
            "value": "És megismerék őt, hogy ő volt az, aki alamizsnáért ült a templomnak Ékeskapujában; és megtelének csodálkozással és azon való álmélkodással, ami történt vala ő vele."
        },
        {
            "type": "line",
            "value": "Mikor pedig ragaszkodék Péterhez és Jánoshoz az a sánta, aki meggyógyult, az egész nép álmélkodva összefuta ő hozzájok a tornácba, mely Salamonénak neveztetik."
        },
        {
            "type": "line",
            "value": "Mikor pedig ezt látta Péter, monda a népnek: Izráel férfiai, mit csodálkoztok ezen, vagy mit néztek mi reánk, mintha tulajdon erőnkkel vagy jámborságunkkal míveltük volna azt, hogy az járjon?"
        },
        {
            "type": "line",
            "value": "Az Ábrahámnak, Izsáknak és Jákóbnak Istene, a mi atyáinknak Istene megdicsőítette az ő Fiát, Jézust, kit ti elárulátok, és megtagadátok Pilátus előtt, noha ő úgy ítélt, hogy elbocsátja."
        },
        {
            "type": "line",
            "value": "Ti pedig azt a szentet és igazat megtagadátok és kívánátok, hogy a gyilkos ember bocsáttassék el néktek,"
        },
        {
            "type": "line",
            "value": "Az életnek fejedelmét pedig megölétek; kit az Isten feltámasztott a halálból, minek mi vagyunk bizonyságai."
        },
        {
            "type": "line",
            "value": "És az ő nevében való hit által erősítette meg az ő neve ezt, akit láttok és ismertek; és a hit, mely ő általa van, adta néki ezt az épséget mindnyájan a ti szemetek láttára."
        },
        {
            "type": "line",
            "value": "De most, atyámfiai, tudom, hogy tudatlanságból cselekedtetek, miképpen a ti fejedelmeitek is."
        },
        {
            "type": "line",
            "value": "Az Isten pedig, amikről eleve megmondotta minden ő prófétájának szája által, hogy a Krisztus elszenvedi, ekképpen töltötte be."
        },
        {
            "type": "line",
            "value": "Bánjátok meg azért és térjetek meg, hogy eltöröltessenek a ti bűneitek, hogy így eljőjjenek a felüdülés idei az Úrnak színétől."
        },
        {
            "type": "line",
            "value": "És elküldje a Jézus Krisztust, aki néktek előre hirdettetett."
        },
        {
            "type": "line",
            "value": "Kit az égnek kell magába fogadnia mind az időkig, míglen újjá teremtetnek mindenek, amikről szólott az Isten minden ő szent prófétájának szája által eleitől fogva."
        },
        {
            "type": "line",
            "value": "Mert Mózes ezt mondotta az atyáknak: Prófétát támaszt néktek az Úr, a ti Istenetek a ti atyátokfiai közül, mint engem; azt hallgassátok mindenben, amit csak szólánd néktek."
        },
        {
            "type": "line",
            "value": "Lészen pedig, hogy minden lélek, valamely nem hallgatánd arra a prófétára, ki fog irtatni a nép közül."
        },
        {
            "type": "line",
            "value": "De a próféták is mindnyájan Sámueltől és a következőktől fogva, akik csak szóltak, e napokról jövendöltek."
        },
        {
            "type": "line",
            "value": "Ti vagytok a prófétáknak és a szövetségnek fiai, melyet Isten szerzett a mi atyáinkkal, mondván Ábrahámnak: És a te magodban megáldatnak a földnek nemzetségei mindnyájan."
        },
        {
            "type": "line",
            "value": "Az Isten az ő Fiát, Jézust első sorban néktek támasztván, elküldé őt, hogy megáldjon titeket, mindegyikőtöket megtérítvén bűneitekből."
        }
    ]
}
