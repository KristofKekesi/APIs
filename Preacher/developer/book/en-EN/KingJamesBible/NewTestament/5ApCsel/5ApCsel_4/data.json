{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Míg ők azonban a néphez szólottak, oda léptek hozzájuk a papok és a templom felügyelője és a sadduceusok,"
        },
        {
            "type": "line",
            "value": "Neheztelve amiatt, hogy ők a népet tanítják, és hirdetik a Jézusban a halálból való feltámadást;"
        },
        {
            "type": "line",
            "value": "És rájuk veték kezüket, és veték őket őrizet alá másnapig, mert már este vala."
        },
        {
            "type": "line",
            "value": "Sokan pedig azok közül, kik hallgaták az ígét, hivének; és lőn a férfiak száma mintegy ötezer."
        },
        {
            "type": "line",
            "value": "Lőn pedig, hogy másnapra egybegyűlének azoknak fejei, vénei és írástudói Jeruzsálembe."
        },
        {
            "type": "line",
            "value": "És Annás, a főpap, és Kajafás és János és Sándor, és akik csak főpapi nemzetségbeliek valának."
        },
        {
            "type": "line",
            "value": "És mikor őket a középre állaták, tudakozzák vala: Micsoda hatalommal, vagy micsoda név által cselekedtétek ti ezt?"
        },
        {
            "type": "line",
            "value": "Akkor Péter, Szent Lélekkel megtelve, monda nékik: Népnek fejedelmei és Izráelnek vénei!"
        },
        {
            "type": "line",
            "value": "Ha e mai napon mi egy nyavalyás emberrel való jótétemény felől hallgattatunk ki, mi által gyógyult meg ez:"
        },
        {
            "type": "line",
            "value": "Legyen tudtotokra mindnyájotoknak és az Izráel egész népének, hogy a názáretbeli Jézus Krisztusnak neve által, akit ti megfeszítettetek, kit Isten feltámasztott halottaiból, az által áll ez ti előttetek épségben."
        },
        {
            "type": "line",
            "value": "Ez ama kő, melyet ti építők megvetettetek, mely lett a szegeletnek fejévé."
        },
        {
            "type": "line",
            "value": "És nincsen senkiben másban idvesség: mert nem is adatott emberek között az ég alatt más név, mely által kellene nékünk megtartatnunk."
        },
        {
            "type": "line",
            "value": "Mikor pedig látták Péternek és Jánosnak a szólásban való bátorságukat, és megértették, hogy írástudatlan és közönséges emberek, csodálkoznak vala; meg is ismerék őket, hogy a Jézussal voltak vala."
        },
        {
            "type": "line",
            "value": "Mikor azonban látták, hogy amely ember meggyógyult vala, ő velök együtt ott áll, semmit nem bírtak ellenök szólni."
        },
        {
            "type": "line",
            "value": "Mikor pedig őket a gyűlésből kiküldötték, tanácskoztak maguk közt, mondván:"
        },
        {
            "type": "line",
            "value": "Mit cselekedjünk ez emberekkel? Mert hogy nyilvánvaló csoda lőn általok, mindazoknak, kik Jeruzsálemben laknak, tudtokra van, és el nem tagadhatjuk."
        },
        {
            "type": "line",
            "value": "De hogy tovább ne terjedjen a nép között, fenyegetéssel fenyegessük meg őket, hogy többé egy embernek se szóljanak ebben a névben."
        },
        {
            "type": "line",
            "value": "Azért beszólítván őket, megparancsolák nékik, hogy teljességgel ne szóljanak és ne tanítsanak a Jézus nevében."
        },
        {
            "type": "line",
            "value": "Péter és János pedig felelvén, mondának nékik: Vajjon igaz dolog-é Isten előtt, rátok hallgatnunk inkább, hogynem Istenre, ítéljétek meg!"
        },
        {
            "type": "line",
            "value": "Mert nem tehetjük, hogy amiket láttunk és hallottunk, azokat ne szóljuk."
        },
        {
            "type": "line",
            "value": "Amazok pedig nem találván semmi módot, hogyan büntessék meg őket, még megfenyegetvén, elbocsáták őket a nép miatt, mert mindnyájan dicsőítik vala az Istent azért, ami történt."
        },
        {
            "type": "line",
            "value": "Mert több vala negyven esztendősnél az az ember, kin a gyógyításnak ez a csodája lett vala."
        },
        {
            "type": "line",
            "value": "Mikor pedig elbocsáttattak, menének az övéikhez, és elbeszélék, amiket a főpapok és a vének mondottak nékik."
        },
        {
            "type": "line",
            "value": "Ezek pedig mikor hallották, egy szívvel-lélekkel felemelék szavokat az Istenhez, és mondának: Urunk, te vagy az Isten, ki teremtetted a mennyet és a földet, a tengert és minden azokban levő dolgot."
        },
        {
            "type": "line",
            "value": "Ki Dávidnak, a te szolgádnak szája által ezt mondottad: Miért zúgolódtak a pogányok, és gondoltak a népek hiábavalókat?"
        },
        {
            "type": "line",
            "value": "Felállottak a földnek királyai, és a fejedelmek egybegyűltek az Úr ellen és az ő Krisztusa ellen."
        },
        {
            "type": "line",
            "value": "Mert bizony egybegyűltek a te szent Fiad, a Jézus ellen, akit felkentél, Heródes és Poncius Pilátus a pogányokkal és Izráel népével,"
        },
        {
            "type": "line",
            "value": "Hogy véghezvigyék, amikről a te kezed és a te tanácsod eleve elvégezte volt, hogy megtörténjenek."
        },
        {
            "type": "line",
            "value": "Most azért, Urunk, tekints az ő fenyegetéseikre: és adjad a te szolgáidnak, hogy teljes bátorsággal szólják a te beszédedet,"
        },
        {
            "type": "line",
            "value": "A te kezedet kinyújtván gyógyításra; és hogy jelek és csodák történjenek a te szent Fiadnak, a Jézusnak neve által."
        },
        {
            "type": "line",
            "value": "És minekutána könyörögtek, megmozdula a hely, ahol egybegyűltek; és betelének mindnyájan Szent Lélekkel, és az Isten beszédét bátorsággal szólják vala."
        },
        {
            "type": "line",
            "value": "A hívők sokaságának pedig szíve-lelke egy vala; és senki semmi marháját nem mondá magáénak, hanem nékik mindenök köz vala."
        },
        {
            "type": "line",
            "value": "És az apostolok nagy erővel tesznek vala bizonyságot az Úr Jézus feltámadásáról; és nagy kegyelem vala mindnyájukon."
        },
        {
            "type": "line",
            "value": "Mert szűkölködő sem vala ő közöttük senki; mert valakik földek vagy házak birtokosai voltak, eladván, elhozák az eladottak árát,"
        },
        {
            "type": "line",
            "value": "És letevék az apostolok lábainál: aztán elosztatott az egyesek közt, amint kinek-kinek szüksége vala."
        },
        {
            "type": "line",
            "value": "József is, ki az apostoloktól Barnabásnak neveztetett el (ami megmagyarázva annyi, mint Vígasztalás Fia), Lévita, származása szerint ciprusi."
        },
        {
            "type": "line",
            "value": "Mivelhogy néki mezeje vala, eladván, a pénzt elhozá, és az apostolok lábainál letevé."
        }
    ]
}
