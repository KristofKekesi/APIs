{
   "meta": {
   "type": "text",
   "name": "27. Fejezet"
   },
   "data": [
        {
            "type": "line",
            "value": "Midőn pedig elvégeztetett, hogy mi Itáliába hajózzunk, átadák mind Pált, mind némely egyéb foglyokat egy Július nevű századosnak a császári seregből."
        },
        {
            "type": "line",
            "value": "Beülvén azért egy Adramittiumból való hajóba, az Ázsia mentében fekvő helyeket akarván behajózni, elindulánk, velünk lévén a macedóniai Aristárkhus, ki Thessalonikából való."
        },
        {
            "type": "line",
            "value": "És másnap megérkezénk Sidonba. És Július emberséggel bánván Pállal, megengedé, hogy barátaihoz elmenve gondoskodásukban részesüljön."
        },
        {
            "type": "line",
            "value": "És onnan elindulván, Ciprus alatt evezénk el, mivelhogy a szelek ellenkezők valának."
        },
        {
            "type": "line",
            "value": "És a Cilicia és Pámfilia mellett levő tengeren átevezvén, eljutánk a liciai Mirába."
        },
        {
            "type": "line",
            "value": "És mivel ott a százados egy Itáliába menő alexandriai hajót talált, abba szállított be minket."
        },
        {
            "type": "line",
            "value": "Több napon át azonban lassan hajózván és nehezen érkezvén Knidushoz, mivel nem enged vala bennünket odajutni a szél, elhajózánk Kréta alatt, Salmóné mellett,"
        },
        {
            "type": "line",
            "value": "És nagy ügygyel-bajjal elhajózván mellette, jutánk egy helyre, melyet Szépkikötőknek neveznek, melyhez közel vala Lásea városa."
        },
        {
            "type": "line",
            "value": "Mivel pedig sok idő mult el, és a hajózás már veszedelmes vala, mivelhogy a bőjt is elmult immár, inti vala Pál őket,"
        },
        {
            "type": "line",
            "value": "Ezt mondván nékik: Férfiak, látom, hogy nemcsak a teréhnek és a hajónak, hanem a mi életünknek is bántódásával és nagy kárával fog történni e hajózás."
        },
        {
            "type": "line",
            "value": "De a százados inkább hisz vala a kormányosmesternek és a hajótulajdonosnak, hogynem annak, amit Pál mond vala."
        },
        {
            "type": "line",
            "value": "Mivel pedig az a kikötő telelésre nem volt alkalmas, a többség azt határozá, hogy hajózzanak el onnan is, ha valami módon eljutva Fénixbe, Kréta kikötőjébe, mely délnyugot és északnyugot felé néz, kitelelhetnének."
        },
        {
            "type": "line",
            "value": "Mivel pedig déli szél kezdett lassan fúni, azt gondolván, hogy feltett szándékuknak uraivá lettek, elindulván, közelebb hajóztak el Kréta mellett."
        },
        {
            "type": "line",
            "value": "Nemsokára azonban viharos szélvész csapott le oda, mely Észak-keleti szélnek neveztetik."
        },
        {
            "type": "line",
            "value": "Mikor pedig a hajó elragadtatott, és nem bírt a széllel szembe menni, nekieresztvén azt, vitetünk vala tova."
        },
        {
            "type": "line",
            "value": "Mikor pedig egy kis sziget alá futottunk, mely Klaudának hívattatik, csak alig bírtuk hatalmunkba keríteni a csolnakot."
        },
        {
            "type": "line",
            "value": "Melyet miután felvontak, védőeszközöket alkalmaznak vala, alól megövedzvén a hajót; és mivel félnek vala, hogy zátonyra bukkannak, lebocsátván a vitorlát, úgy vitetnek vala."
        },
        {
            "type": "line",
            "value": "Mikor pedig a szélvésztől nagyon hányattatánk, másnap a hajóterhet kihányák;"
        },
        {
            "type": "line",
            "value": "És harmadnap tulajdon kezeinkkel hányók ki a hajó felszerelését."
        },
        {
            "type": "line",
            "value": "Mikor pedig több napon át sem nap, sem csillagok nem látszottak, és nem kis vihar szorongatott, továbbra minden reménységünk elvétetett életben maradásunk felől."
        },
        {
            "type": "line",
            "value": "Mikor pedig hosszas volt már az étlenség, akkor Pál felállván ő közöttük, monda: Jóllehet szükséges lett volna, óh férfiak, hogy engedelmeskedve nékem, ne indultunk volna el Krétából, és elkerültük volna ezt a bajt és kárt:"
        },
        {
            "type": "line",
            "value": "Mindazáltal mostanra nézve is intelek benneteket, hogy jó reménységben legyetek; mert egy lélek sem vész el közületek, hanem csak a hajó."
        },
        {
            "type": "line",
            "value": "Mert ez éjjel mellém álla egy angyala az Istennek, akié vagyok, akinek szolgálok is,"
        },
        {
            "type": "line",
            "value": "Ezt mondván: Ne félj Pál! A császár elé kell néked állanod. És ímé az Isten ajándékba adta néked mindazokat, kik te veled hajóznak."
        },
        {
            "type": "line",
            "value": "Annakokáért jó reménységben legyetek, férfiak! Mert hiszek az Istennek, hogy úgy lesz, amint nékem megmondatott."
        },
        {
            "type": "line",
            "value": "Egy szigetre kell pedig nékünk kivetődnünk."
        },
        {
            "type": "line",
            "value": "Mikor pedig a tizennegyedik éjszaka eljött, amint ide s tova hányatánk az Ádrián, éjféltájban észrevevék a hajósok hogy valami szárazföld közelget hozzájok."
        },
        {
            "type": "line",
            "value": "És lebocsátván a vízmérő ónt, húsz ölnyinek találák, majd egy kevéssé tovább menvén és ismét lebocsátván a vízmérő ónt, találák tizenöt ölnyinek."
        },
        {
            "type": "line",
            "value": "És mivel féltek, hogy szirtes helyekre vetődhetnek, a hajónak hátulsó részéből négy vasmacskát vetvén ki, kívánják vala, hogy nappal legyen."
        },
        {
            "type": "line",
            "value": "A hajósok pedig mikor el akarának menekülni a hajóból, és a csolnakot lebocsáták a tengerre, annak színe alatt, mintha a hajó orrából vasmacskákat akarnának vetni,"
        },
        {
            "type": "line",
            "value": "Monda Pál a századosnak és a vitézeknek: Ha ezek a hajóban nem maradnak, ti meg nem szabadulhattok."
        },
        {
            "type": "line",
            "value": "Akkor a vitézek elvágák a csolnak köteleit, és ki hagyák esni azt."
        },
        {
            "type": "line",
            "value": "Addig pedig, míg nappal lenne, inti vala Pál mindnyájokat, hogy egyenek, mondván: Ma tizennegyedik napja, mióta folyton étlen várakoztok, semmit sem véve magatokhoz."
        },
        {
            "type": "line",
            "value": "Azért intelek benneteket, hogy egyetek, mert ez a ti javatokra szolgál. Mert közületek senkinek sem esik le egy hajszál a fejéről."
        },
        {
            "type": "line",
            "value": "Mikor pedig ezeket mondá, és kenyeret vőn kezébe, hálákat ada Istennek mindnyájok előtt, és megtörvén, kezde enni."
        },
        {
            "type": "line",
            "value": "Felbátorodván pedig mindnyájan, szintén vevének magukhoz táplálékot."
        },
        {
            "type": "line",
            "value": "Valánk pedig a hajóban lélekszám szerint összesen kétszázhetvenhatan."
        },
        {
            "type": "line",
            "value": "Miután pedig megelégedtek eledellel, a hajót könnyebbítik vala, a gabonát kihányván a tengerbe."
        },
        {
            "type": "line",
            "value": "Mikor pedig megvirradt, a szárazföldet nem ismerik vala fel; hanem egy tengeröblöt sajdítanak vala, melynek síma partja van, melyre végezék, hogy kihajtják a hajót, ha bírják."
        },
        {
            "type": "line",
            "value": "A vasmacskákat azért körös-körül elvagdalván, a tengerben hagyák, egyszersmind eloldván a kormányrudak köteleit és felvonván a nagy vitorlát a szélfúvásnak, igyekeznek vala a part felé haladni."
        },
        {
            "type": "line",
            "value": "De mikor egy zátonyos helyre találtak, ráhajtották a hajót. És az első része ugyan megakadván, mozdíthatatlanul marad vala, a hátulsó része azonban szakadoz vala a haboknak ereje miatt."
        },
        {
            "type": "line",
            "value": "A vitézeknek pedig az lőn tanácsa, hogy a foglyokat vágják le, hogy senki el ne szaladhasson, minekutána kiúszott."
        },
        {
            "type": "line",
            "value": "De a százados meg akarván tartani Pált, eltiltá őket e szándéktól, és megparancsolá, hogy akik úszni tudnak, először azok szökdössenek a tengerbe és meneküljenek ki a szárazföldre."
        },
        {
            "type": "line",
            "value": "A többiek pedig ki deszkákon, ki a hajó egyéb darabjain. És így lőn, hogy mindnyájan szerencsésen kimenekültek a szárazföldre."
        }
    ]
}
