{
   "meta": {
   "type": "text",
   "name": "21. Fejezet"
   },
   "data": [
        {
            "type": "line",
            "value": "Amint pedig, ő tőlük elszakadván, elindultunk, egyenesen haladva Kóusba érkezénk, másnap pedig Rhodusba, és onnét Patarába."
        },
        {
            "type": "line",
            "value": "És mikor találtunk egy hajót, mely Feniciába méne által, abba beülvén, elhajózánk."
        },
        {
            "type": "line",
            "value": "És miután megláttuk Ciprust és elhagytuk azt balkézre, evezénk Siriába, és Tirusban köténk ki: mert a hajó ott rakja vala ki a terhét."
        },
        {
            "type": "line",
            "value": "És ott maradánk hét napig, miután feltaláltuk a tanítványokat, kik Pálnak mondják vala a Lélek által, hogy ne menjen fel Jeruzsálembe."
        },
        {
            "type": "line",
            "value": "Mikor pedig eltöltöttük azokat a napokat, kimenvén, elutazánk; kikísérvén bennünket mindnyájan feleségestől, gyermekestől egészen a városon kívülre. És a tenger partján térdre esve imádkozánk."
        },
        {
            "type": "line",
            "value": "És egymástól elbúcsúzván, beülénk a hajóba, azok pedig megtérének az övéikhez."
        },
        {
            "type": "line",
            "value": "Mi pedig a hajózást bevégezvén, Tirusból eljutánk Ptolemaisba; és köszöntvén az atyafiakat, nálok maradánk egy napig."
        },
        {
            "type": "line",
            "value": "Másnap pedig elmenvén Pál és mi, kik ő vele valánk, érkezénk Cezáreába; és bemenvén a Filep evangyélista házába, ki ama hét közül való vala, ő nála maradánk."
        },
        {
            "type": "line",
            "value": "Ennek pedig vala négy szűz leánya, akik prófétálnak vala."
        },
        {
            "type": "line",
            "value": "Mialatt pedig mi több napig ott maradánk, alájöve egy Júdeából való próféta, névszerint Agabus."
        },
        {
            "type": "line",
            "value": "És mikor hozzánk jött, vevé Pálnak az övét, és megkötözvén a maga kezeit és lábait, monda: Ezt mondja a Szent Lélek: A férfiút, akié ez az öv, ekképpen kötözik meg a zsidók Jeruzsálemben, és adják a pogányoknak kezébe."
        },
        {
            "type": "line",
            "value": "Mikor pedig ezeket hallottuk, kérők, mind mi, mind az oda valók, hogy ne menjen fel Jeruzsálembe."
        },
        {
            "type": "line",
            "value": "De Pál felele: Mit míveltek sírván és az én szívemet kesergetvén? mert én nemcsak megkötöztetni, hanem meghalni is kész vagyok Jeruzsálemben az Úr Jézusnak nevéért."
        },
        {
            "type": "line",
            "value": "Mikor azért nem engedett, megnyugodtunk, mondván: Legyen meg az Úrnak akaratja."
        },
        {
            "type": "line",
            "value": "E napok után pedig felkészülődvén, felmenénk Jeruzsálembe."
        },
        {
            "type": "line",
            "value": "Jövének pedig mi velünk együtt a tanítványok közül is Cézáreából, kik elvezetének bizonyos ciprusi Mnásonhoz, egy régi tanítványhoz, hogy ott legyen szállásunk."
        },
        {
            "type": "line",
            "value": "Mikor azért Jeruzsálembe jutottunk, örömmel fogadának minket az atyafiak."
        },
        {
            "type": "line",
            "value": "Másnap pedig beméne Pál velünk együtt Jakabhoz; és a vének mindnyájan ott valának."
        },
        {
            "type": "line",
            "value": "És köszöntvén őket, elbeszélé egyenként, amiket az Isten a pogányok között az ő szolgálata által cselekedett."
        },
        {
            "type": "line",
            "value": "Azok pedig ezt hallván, dicsőíték az Urat; és mondának néki: Látod, atyámfia, mely sok ezeren vannak zsidók, kik hívőkké lettek; és mindnyájan buzognak a törvény mellett:"
        },
        {
            "type": "line",
            "value": "Felőled pedig azt hallották, hogy te mindazokat a zsidókat, kik a pogányok között vannak, Mózestől való elszakadásra tanítod, azt mondván, hogy ne metéljék körül fiaikat, se a zsidó szokások szerint ne járjanak."
        },
        {
            "type": "line",
            "value": "Micsoda annakokáért? Mindenesetre össze kell gyülekezni a sokaságnak; mert meghallják, hogy ide jöttél."
        },
        {
            "type": "line",
            "value": "Ezt míveld azért, amit néked mondunk: Van mi köztünk négy férfiú, kik fogadalmat vettek magokra;"
        },
        {
            "type": "line",
            "value": "Ezeket magad mellé vévén, tisztulj meg velök, és költs rájok, hogy megnyíressék fejöket: és megtudják mindenek, hogy semmi sincs azokban, amiket te felőled hallottak; hanem te magad is úgy jársz, hogy a törvényt megtartod."
        },
        {
            "type": "line",
            "value": "A pogányokból lett hívők felől pedig mi írtunk, azt végezvén, hogy ők semmi ilyenfélét ne tartsanak meg, hanem csak oltalmazzák meg magokat mind a bálványoknak áldozott hústól, mind a vértől, mind a fúlvaholt állattól, mind a paráznaságtól."
        },
        {
            "type": "line",
            "value": "Akkor Pál maga mellé véve azokat a férfiakat, másnap ő velök megtisztulván, beméne a templomba, bejelentvén a tisztulás napjainak eltelését, amíg mindegyikökért elvégeztetik az áldozat."
        },
        {
            "type": "line",
            "value": "Mikor pedig a hét nap immár eltelőben volt, az Ázsiából való zsidók, meglátván őt a templomban, felindíták az egész sokaságot, és reá veték kezöket,"
        },
        {
            "type": "line",
            "value": "Kiáltván: Izraelita férfiak, legyetek segítségül: ez az az ember, ki e nép ellen, a törvény ellen és e hely ellen tanít mindenkit mindenütt; ezen felül még görögöket is hozott be a templomba, és megfertéztette ezt a szent helyet."
        },
        {
            "type": "line",
            "value": "Mert látták vala annakelőtte az efézusi Trofimust ő vele a városban, kiről azt vélék, hogy Pál bevitte a templomba."
        },
        {
            "type": "line",
            "value": "Megmozdula azért az egész város, és a nép összecsődüle: és Pált megragadván, vonszolják vala ki őt a templomból: és mindjárt bezáratának az ajtók."
        },
        {
            "type": "line",
            "value": "Mikor pedig meg akarák őt ölni, feljuta a hír a sereg ezredeséhez, hogy az egész Jeruzsálem felzendült."
        },
        {
            "type": "line",
            "value": "Ki azonnal vitézeket és századosokat vévén maga mellé, lefutott hozzájok. Azok pedig mikor meglátták az ezredest és a vitézeket, megszűnének Pált verni."
        },
        {
            "type": "line",
            "value": "Akkor odaérvén az ezredes, elfogatá őt, és parancsolá, hogy kötözzék meg két lánccal; és tudakozá, hogy kicsoda és mit cselekedett."
        },
        {
            "type": "line",
            "value": "De ki egyet, ki mást kiált vala a sokaság között; és mikor nem értheté meg a bizonyos valóságot a zajongás miatt, parancsolá, hogy vigyék el őt a várba."
        },
        {
            "type": "line",
            "value": "Mikor pedig a lépcsőkhöz jutott, lőn, hogy úgy vivék őt a vitézek a néptömeg erőszaktétele miatt;"
        },
        {
            "type": "line",
            "value": "Mert követi vala a népnek sokasága, kiáltozva: Öld meg őt!"
        },
        {
            "type": "line",
            "value": "És mikor immár a várba akarák bevinni Pált, monda az ezredesnek: Vajjon szabad-e nékem valamit szólanom te hozzád? Az pedig monda: Tudsz görögül?"
        },
        {
            "type": "line",
            "value": "Hát nem te vagy az az egyiptomi, ki e napoknak előtte fellázította és kivitte a pusztába azt a négyezer orgyilkos férfiút?"
        },
        {
            "type": "line",
            "value": "Monda pedig Pál: Én ugyan tárzusi zsidó ember vagyok, Cilicia nem ismeretlen városának polgára; de kérlek téged, engedd meg nékem, hogy szóljak a néphez."
        },
        {
            "type": "line",
            "value": "Mikor aztán az megengedte, Pál a lépcsőkön állva intett kezével a népnek: és mikor nagy csendesség lőn, megszólala zsidó nyelven, mondván:"
        }
    ]
}
