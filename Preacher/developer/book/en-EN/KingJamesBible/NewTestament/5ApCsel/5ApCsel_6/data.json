{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Azokban a napokban pedig, mikor a tanítványok szaporodának, támada a görög zsidók közt panaszolkodás a héberek ellen, hogy az ő közülük való özvegyasszonyok mellőztetnek a mindennapi szolgálatban."
        },
        {
            "type": "line",
            "value": "Annakokáért a tizenkettő egybegyűjtvén a tanítványok sokaságát, mondának: Nem helyes, hogy mi az Isten ígéjét elhagyjuk és az asztalok körül szolgáljunk."
        },
        {
            "type": "line",
            "value": "Válasszatok azért, atyámfiai, ti közületek hét férfiút, kiknek jó bizonyságuk van, kik Szent Lélekkel és bölcseséggel teljesek, kiket erre a foglalatosságra beállítsunk."
        },
        {
            "type": "line",
            "value": "Mi pedig foglalatosok maradunk a könyörgésben és az ígehirdetés szolgálatában."
        },
        {
            "type": "line",
            "value": "És tetszék e beszéd az egész sokaságnak: és kiválaszták Istvánt, ki hittel és Szent Lélekkel teljes férfiú vala, Filepet, Prokhórust, Nikánórt, Timónt, Párménást és Nikolaust, ki Antiókhiából való prozelitus vala;"
        },
        {
            "type": "line",
            "value": "Kiket állatának az apostolok elébe; és miután imádkoztak, kezeiket reájok veték."
        },
        {
            "type": "line",
            "value": "És az Isten ígéje növekedék; és sokasodék nagyon a tanítványok száma Jeruzsálemben; és a papok közül is nagy sokan követék a hitet."
        },
        {
            "type": "line",
            "value": "István pedig teljes lévén hittel és erővel, nagy csodákat és jeleket cselekszik vala a nép között."
        },
        {
            "type": "line",
            "value": "Előállának azonban némelyek ahhoz a zsinagógához tartozók közül, mely a szabadosokénak, Cirénebeliekének, Alexandriabeliekének és a Ciliciából és Ázsiából valókénak neveztetett, kik Istvánnal vetekednek vala."
        },
        {
            "type": "line",
            "value": "De nem állhattak ellene a bölcseségnek és a Léleknek, mely által szól vala."
        },
        {
            "type": "line",
            "value": "Akkor felbujtottak valami embereket, kik mondának: Hallottuk őt káromló beszédeket szólni Mózes ellen és az Isten ellen."
        },
        {
            "type": "line",
            "value": "És felzendíték a népet, a véneket és az írástudókat; és reá rohanván, magukkal ragadák őt, és vivék a tanács elé;"
        },
        {
            "type": "line",
            "value": "És állatának hamis tanúkat, kik mondának: Ez az ember nem szűnik meg káromló beszédeket szólni e szent hely ellen és a törvény ellen:"
        },
        {
            "type": "line",
            "value": "Mert hallottuk, amint azt mondá, hogy az a názáreti Jézus ezt a helyet elrontja, és megváltoztatja a cerimóniákat, melyeket adott nékünk Mózes."
        },
        {
            "type": "line",
            "value": "És szemeiket reá vetvén a tanácsban űlők mindnyájan, olyannak láták az ő orcáját, mint egy angyalnak orcáját."
        }
    ]
}
