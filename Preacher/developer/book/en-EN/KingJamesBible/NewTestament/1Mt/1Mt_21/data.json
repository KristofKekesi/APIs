{
   "meta": {
   "type": "text",
   "name": "21. Fejezet"
   },
   "data": [
        {
            "type": "line",
            "value": "És mikor közeledtek Jeruzsálemhez, és Bethfagéba, az olajfák hegyéhez jutottak vala, akkor elkülde Jézus két tanítványt,"
        },
        {
            "type": "line",
            "value": "És monda nékik: Menjetek ebbe a faluba, amely előttetek van, és legott találtok egy megkötött szamarat és vele együtt az ő vemhét; oldjátok el és hozzátok ide nékem."
        },
        {
            "type": "line",
            "value": "És ha valaki valamit szól néktek, mondjátok, hogy az Úrnak van szüksége rájuk: és legott el fogja bocsátani őket."
        },
        {
            "type": "line",
            "value": "Mindez pedig azért lett, hogy beteljesedjék a próféta mondása, aki így szólott:"
        },
        {
            "type": "line",
            "value": "Mondjátok meg Sion leányának: Ímhol jő néked a te királyod, alázatosan és szamáron ülve, és teherhordozó szamárnak vemhén."
        },
        {
            "type": "line",
            "value": "A tanítványok pedig elmenvén és úgy cselekedvén, amint Jézus parancsolta vala nékik,"
        },
        {
            "type": "line",
            "value": "Elhozák a szamarat és annak vemhét, és felső ruháikat rájuk teríték, és ráüle azokra."
        },
        {
            "type": "line",
            "value": "A sokaság legnagyobb része pedig felső ruháit az útra teríté; mások pedig a fákról galyakat vagdalnak és hintenek vala az útra."
        },
        {
            "type": "line",
            "value": "Az előtte és utána menő sokaság pedig kiált vala, mondván: Hozsánna a Dávid fiának! Áldott, aki jő az Úrnak nevében! Hozsánna a magasságban!"
        },
        {
            "type": "line",
            "value": "És amikor bemegy vala Jeruzsálembe, felháborodék az egész város, mondván: Kicsoda ez?"
        },
        {
            "type": "line",
            "value": "A sokaság pedig monda: Ez Jézus, a galileai Názáretből való próféta."
        },
        {
            "type": "line",
            "value": "És beméne Jézus az Isten templomába, és kiűzé mindazokat, akik árulnak és vásárolnak vala a templomban; és a pénzváltók asztalait és a galambárusok székeit felforgatá."
        },
        {
            "type": "line",
            "value": "És monda nékik: Meg van írva: Az én házam imádság házának mondatik. Ti pedig azt latroknak barlangjává tettétek."
        },
        {
            "type": "line",
            "value": "És menének hozzá vakok és sánták a templomban; és meggyógyítá őket."
        },
        {
            "type": "line",
            "value": "A főpapok és írástudók pedig, látván a csodákat, amelyeket cselekedett vala, és a gyermekeket, akik kiáltottak vala a templomban, és ezt mondták vala: Hozsánna a Dávid fiának; haragra gerjedének,"
        },
        {
            "type": "line",
            "value": "És mondának néki: Hallod, mit mondanak ezek? Jézus pedig monda nékik: Hallom. Sohasem olvastátok-é: A gyermekek és csecsemők szája által szereztél dicsőséget?"
        },
        {
            "type": "line",
            "value": "És ott hagyván őket, kiméne a városból Bethániába, és ott marada éjjel."
        },
        {
            "type": "line",
            "value": "Reggel pedig, a városba visszajövet, megéhezék."
        },
        {
            "type": "line",
            "value": "És meglátva egy fügefát az út mellett, oda méne hozzá, és nem talála azon semmit, hanem csak levelet; és monda annak: Gyümölcs te rajtad ezután soha örökké ne teremjen. És a fügefa azonnal elszárada."
        },
        {
            "type": "line",
            "value": "És látván ezt a tanítványok, elcsodálkozának, mondván: Hogyan száradt el a fügefa oly hirtelen?"
        },
        {
            "type": "line",
            "value": "Jézus pedig felelvén, monda nékik: Bizony mondom néktek, ha van hitetek és nem kételkedtek, nemcsak azt cselekszitek, ami e fügefán esett, hanem ha azt mondjátok e hegynek: Kelj fel és zuhanj a tengerbe, az is meglészen;"
        },
        {
            "type": "line",
            "value": "És amit könyörgéstekben kértek, mindazt meg is kapjátok, ha hisztek."
        },
        {
            "type": "line",
            "value": "És mikor bement vala a templomba, hozzámenének a főpapok és a nép vénei, amint tanít vala, mondván: Micsoda hatalommal cselekszed ezeket? és ki adta néked ezt a hatalmat?"
        },
        {
            "type": "line",
            "value": "Jézus pedig felelvén, monda nékik: Én is kérdek egy dolgot tőletek, amire ha megfeleltek nékem, én is megmondom néktek, micsoda hatalommal cselekszem ezeket."
        },
        {
            "type": "line",
            "value": "A János keresztsége honnan vala? Mennyből-é, vagy emberektől? Azok pedig tanakodnak vala magukban, mondván: Ha azt mondjuk: mennyből, azt mondja majd nékünk: Miért nem hittetek tehát néki?"
        },
        {
            "type": "line",
            "value": "Ha pedig azt mondjuk: emberektől; félünk a sokaságtól; mert Jánost mindnyájan prófétának tartják."
        },
        {
            "type": "line",
            "value": "És felelvén Jézusnak, mondának: Nem tudjuk. Monda nékik ő is: Én sem mondom meg néktek, micsoda hatalommal cselekszem ezeket."
        },
        {
            "type": "line",
            "value": "De mit gondoltok ti? Vala egy embernek két fia, és odamenvén az elsőhöz, monda: Eredj fiam, munkálkodjál ma az én szőlőmben."
        },
        {
            "type": "line",
            "value": "Az pedig felelvén, monda: Nem megyek; de azután meggondolván magát, elméne."
        },
        {
            "type": "line",
            "value": "A másikhoz is odamenvén, hasonlóképpen szóla. Az pedig felelvén, monda: Én elmegyek, uram; de nem méne el."
        },
        {
            "type": "line",
            "value": "E kettő közül melyik teljesítette az atya akaratát? Mondának néki: Az első. Monda nékik Jézus: Bizony mondom néktek: A vámszedők és a parázna nők megelőznek titeket az Isten országában."
        },
        {
            "type": "line",
            "value": "Mert eljött hozzátok János, az igazság útján, és nem hittetek néki, a vámszedők és a parázna nők pedig hittek néki; ti pedig, akik ezt láttátok, azután sem tértetek meg, hogy hittetek volna néki."
        },
        {
            "type": "line",
            "value": "Más példázatot halljatok: Vala egy házigazda, aki szőlőt plántála, és azt gyepűvel körülvevé, sajtót ása le benne, és tornyot építe, és kiadá azt munkásoknak, és elutazék."
        },
        {
            "type": "line",
            "value": "Mikor pedig a gyümölcs ideje elérkezett vala, elküldé szolgáit a munkásokhoz, hogy vegyék át az ő gyümölcsét."
        },
        {
            "type": "line",
            "value": "És a munkások megfogván az ő szolgáit, az egyiket megverék, a másikat megölék, a harmadikat pedig megkövezék."
        },
        {
            "type": "line",
            "value": "Ismét külde más szolgákat, többet mint előbb; és azokkal is úgy cselekedének."
        },
        {
            "type": "line",
            "value": "Utoljára pedig elküldé azokhoz a maga fiát, ezt mondván: A fiamat meg fogják becsülni."
        },
        {
            "type": "line",
            "value": "De a munkások, meglátván a fiút, mondának magok közt: Ez az örökös; jertek, öljük meg őt, és foglaljuk el az ő örökségét."
        },
        {
            "type": "line",
            "value": "És megfogván őt, kiveték a szőlőn kívül és megölék."
        },
        {
            "type": "line",
            "value": "Mikor azért megjő a szőlőnek ura, mit cselekszik ezekkel a munkásokkal?"
        },
        {
            "type": "line",
            "value": "Mondának néki: Mint gonoszokat gonoszul elveszti őket; a szőlőt pedig kiadja más munkásoknak, akik beadják majd néki a gyümölcsöt annak idejében."
        },
        {
            "type": "line",
            "value": "Monda nékik Jézus: Sohasem olvastátok-é az írásokban: amely követ az építők megvetettek, az lett a szegletnek feje; az Úrtól lett ez, és csodálatos a mi szemeink előtt."
        },
        {
            "type": "line",
            "value": "Annakokáért mondom néktek, hogy elvétetik tőletek az Istennek országa, és oly népnek adatik, amely megtermi annak gyümölcsét."
        },
        {
            "type": "line",
            "value": "És aki e kőre esik, szétzúzatik; akire pedig ez esik reá, szétmorzsolja azt."
        },
        {
            "type": "line",
            "value": "És a főpapok és farizeusok hallván az ő példázatait, megértették, hogy róluk szól."
        },
        {
            "type": "line",
            "value": "És mikor meg akarák őt fogni, megfélemlének a sokaságtól, mivelhogy úgy tartják vala őt mint prófétát."
        }
    ]
}
