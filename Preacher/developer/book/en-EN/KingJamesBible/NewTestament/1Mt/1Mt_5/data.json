{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Mikor pedig látta Jézus a sokaságot, felméne a hegyre, és amint leül vala, hozzámenének az ő tanítványai."
        },
        {
            "type": "line",
            "value": "És megnyitván száját, tanítja vala őket, mondván:"
        },
        {
            "type": "line",
            "value": "Boldogok a lelki szegények: mert övék a mennyeknek országa."
        },
        {
            "type": "line",
            "value": "Boldogok, akik sírnak: mert ők megvígasztaltatnak."
        },
        {
            "type": "line",
            "value": "Boldogok a szelídek: mert ők örökségül bírják a földet."
        },
        {
            "type": "line",
            "value": "Boldogok, akik éhezik és szomjúhozzák az igazságot: mert ők megelégíttetnek."
        },
        {
            "type": "line",
            "value": "Boldogok az irgalmasok: mert ők irgalmasságot nyernek."
        },
        {
            "type": "line",
            "value": "Boldogok, akiknek szívök tiszta: mert ők az Istent meglátják."
        },
        {
            "type": "line",
            "value": "Boldogok a békességre igyekezők: mert ők az Isten fiainak mondatnak."
        },
        {
            "type": "line",
            "value": "Boldogok, akik háborúságot szenvednek az igazságért: mert övék a mennyeknek országa."
        },
        {
            "type": "line",
            "value": "Boldogok vagytok, ha szidalmaznak és háborgatnak titeket és minden gonosz hazugságot mondanak ellenetek én érettem."
        },
        {
            "type": "line",
            "value": "Örüljetek és örvendezzetek, mert a ti jutalmatok bőséges a mennyekben: mert így háborgatták a prófétákat is, akik előttetek voltak."
        },
        {
            "type": "line",
            "value": "Ti vagytok a földnek savai; ha pedig a só megízetlenül, mivel sózzák meg? nem jó azután semmire, hanem hogy kidobják és eltapossák az emberek."
        },
        {
            "type": "line",
            "value": "Ti vagytok a világ világossága. Nem rejtethetik el a hegyen épített város."
        },
        {
            "type": "line",
            "value": "Gyertyát sem azért gyújtanak, hogy a véka alá, hanem hogy a gyertyatartóba tegyék és fényljék mindazoknak, akik a házban vannak."
        },
        {
            "type": "line",
            "value": "Úgy fényljék a ti világosságtok az emberek előtt, hogy lássák a ti jó cselekedeteiteket, és dicsőítsék a ti mennyei Atyátokat."
        },
        {
            "type": "line",
            "value": "Ne gondoljátok, hogy jöttem a törvénynek vagy a prófétáknak eltörlésére. Nem jöttem, hogy eltöröljem, hanem inkább, hogy betöltsem."
        },
        {
            "type": "line",
            "value": "Mert bizony mondom néktek, míg az ég és a föld elmúlik, a törvényből egy jóta vagy egyetlen pontocska el nem múlik, amíg minden be nem teljesedik."
        },
        {
            "type": "line",
            "value": "Valaki azért csak egyet is megront e legkisebb parancsolatok közül és úgy tanítja az embereket, a mennyeknek országában a legkisebb lészen; valaki pedig cselekszi és úgy tanít, az a mennyeknek országában nagy lészen."
        },
        {
            "type": "line",
            "value": "Mert mondom néktek, hogy ha a ti igazságotok nem több az írástudók és farizeusok igazságánál, semmiképpen sem mehettek be a mennyeknek országába."
        },
        {
            "type": "line",
            "value": "Hallottátok, hogy megmondatott a régieknek: Ne ölj, mert aki öl, méltó az ítéletre."
        },
        {
            "type": "line",
            "value": "Én pedig azt mondom néktek, hogy mindaz, aki haragszik az ő atyjafiára ok nélkül, méltó az ítéletre: aki pedig azt mondja az ő atyjafiának: Ráka, méltó a főtörvényszékre: aki pedig ezt mondja: Bolond, méltó a gyehenna tüzére."
        },
        {
            "type": "line",
            "value": "Azért, ha a te ajándékodat az oltárra viszed és ott megemlékezel arról, hogy a te atyádfiának valami panasza van ellened:"
        },
        {
            "type": "line",
            "value": "Hagyd ott az oltár előtt a te ajándékodat, és menj el, elébb békélj meg a te atyádfiával, és azután eljövén, vidd fel a te ajándékodat."
        },
        {
            "type": "line",
            "value": "Légy jóakarója a te ellenségednek hamar, amíg az úton vagy vele, hogy ellenséged valamiképpen a bíró kezébe ne adjon, és a bíró oda ne adjon a poroszló kezébe, és tömlöcbe ne vessen téged."
        },
        {
            "type": "line",
            "value": "Bizony mondom néked: ki nem jősz onnét, mígnem megfizetsz az utolsó fillérig."
        },
        {
            "type": "line",
            "value": "Hallottátok, hogy megmondatott a régieknek: Ne paráználkodjál!"
        },
        {
            "type": "line",
            "value": "Én pedig azt mondom néktek, hogy valaki asszonyra tekint gonosz kivánságnak okáért, immár paráználkodott azzal az ő szívében."
        },
        {
            "type": "line",
            "value": "Ha pedig a te jobb szemed megbotránkoztat téged, vájd ki azt és vesd el magadtól; mert jobb néked, hogy egy vesszen el a te tagjaid közül, semhogy egész tested a gyehennára vettessék."
        },
        {
            "type": "line",
            "value": "És ha a te jobb kezed botránkoztat meg téged, vágd le azt és vesd el magadtól; mert jobb néked, hogy egy vesszen el a te tagjaid közül, semhogy egész tested a gyehennára vettessék."
        },
        {
            "type": "line",
            "value": "Megmondatott továbbá: Valaki elbocsátja feleségét, adjon néki elválásról való levelet."
        },
        {
            "type": "line",
            "value": "Én pedig azt mondom néktek: Valaki elbocsátja feleségét, paráznaság okán kívül, paráznává teszi azt; és aki elbocsátott asszonyt veszen el, paráználkodik."
        },
        {
            "type": "line",
            "value": "Ismét hallottátok, hogy megmondatott a régieknek: Hamisan ne esküdjél, hanem teljesítsd az Úrnak tett esküidet."
        },
        {
            "type": "line",
            "value": "Én pedig azt mondom néktek: Teljességgel ne esküdjetek; se az égre, mert az az Istennek királyi széke;"
        },
        {
            "type": "line",
            "value": "Se a földre, mert az az ő lábainak zsámolya; se Jeruzsálemre, mert a nagy Királynak városa;"
        },
        {
            "type": "line",
            "value": "Se a te fejedre ne esküdjél, mert egyetlen hajszálat sem tehetsz fehérré vagy feketévé;"
        },
        {
            "type": "line",
            "value": "Hanem legyen a ti beszédetek: Úgy úgy; nem nem; ami pedig ezeken felül vagyon, a gonosztól vagyon."
        },
        {
            "type": "line",
            "value": "Hallottátok, hogy megmondatott: Szemet szemért és fogat fogért."
        },
        {
            "type": "line",
            "value": "Én pedig azt mondom néktek: Ne álljatok ellene a gonosznak, hanem aki arcul üt téged jobb felől, fordítsd felé a másik orcádat is."
        },
        {
            "type": "line",
            "value": "És aki törvénykezni akar veled és elvenni a te alsó ruhádat, engedd oda néki a felsőt is."
        },
        {
            "type": "line",
            "value": "És aki téged egy mértföldútra kényszerít, menj el vele kettőre."
        },
        {
            "type": "line",
            "value": "Aki tőled kér, adj néki; és aki tőled kölcsön akar kérni, el ne fordulj attól."
        },
        {
            "type": "line",
            "value": "Hallottátok, hogy megmondatott: Szeresd felebarátodat és gyűlöld ellenségedet."
        },
        {
            "type": "line",
            "value": "Én pedig azt mondom néktek: Szeressétek ellenségeiteket, áldjátok azokat, akik titeket átkoznak, jót tegyetek azokkal, akik titeket gyűlölnek, és imádkozzatok azokért, akik háborgatnak és kergetnek titeket."
        },
        {
            "type": "line",
            "value": "Hogy legyetek a ti mennyei Atyátoknak fiai, aki felhozza az ő napját mind a gonoszokra, mind a jókra, és esőt ád mind az igazaknak, mind a hamisaknak."
        },
        {
            "type": "line",
            "value": "Mert ha azokat szeretitek, akik titeket szeretnek, micsoda jutalmát veszitek? Avagy a vámszedők is nem ugyanazt cselekeszik-é?"
        },
        {
            "type": "line",
            "value": "És ha csak a ti atyátokfiait köszöntitek, mit cselekesztek másoknál többet? Nemde a vámszedők is nem azonképpen cselekesznek-é?"
        },
        {
            "type": "line",
            "value": "Legyetek azért ti tökéletesek, miként a ti mennyei Atyátok tökéletes."
        }
    ]
}
