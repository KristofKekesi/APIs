{
   "meta": {
   "type": "text",
   "name": "18. Fejezet"
   },
   "data": [
        {
            "type": "line",
            "value": "Abban az órában menének a tanítványok Jézushoz, mondván: Vajjon ki nagyobb a mennyeknek országában?"
        },
        {
            "type": "line",
            "value": "És előhíván Jézus egy kis gyermeket, közéjök állítja vala azt,"
        },
        {
            "type": "line",
            "value": "És monda: Bizony mondom néktek, ha meg nem tértek és olyanok nem lesztek mint a kis gyermekek, semmiképpen nem mentek be a mennyeknek országába."
        },
        {
            "type": "line",
            "value": "Aki azért megalázza magát, mint ez a kis gyermek, az a nagyobb a mennyeknek országában."
        },
        {
            "type": "line",
            "value": "És aki egy ilyen kis gyermeket befogad az én nevemben, engem fogad be."
        },
        {
            "type": "line",
            "value": "Aki pedig megbotránkoztat egyet e kicsinyek közül, akik én bennem hisznek, jobb annak, hogy malomkövet kössenek a nyakára, és a tenger mélységébe vessék."
        },
        {
            "type": "line",
            "value": "Jaj a világnak a botránkozások miatt! Mert szükség, hogy botránkozások essenek; de jaj annak az embernek, aki által a botránkozás esik."
        },
        {
            "type": "line",
            "value": "Ha pedig a te kezed vagy a te lábad megbotránkoztat téged, vágd le azokat és vesd el magadtól; jobb néked az életre sántán vagy csonkán bemenned, hogynem két kézzel vagy két lábbal vettetned az örök tűzre."
        },
        {
            "type": "line",
            "value": "És ha a te szemed botránkoztat meg téged, vájd ki azt és vesd el magadtól; jobb néked félszemmel bemenned az életre, hogynem két szemmel vettetned a gyehenna tüzére."
        },
        {
            "type": "line",
            "value": "Meglássátok, hogy eme kicsinyek közül egyet is meg ne utáljatok; mert mondom néktek, hogy az ő angyalaik a mennyekben mindenkor látják az én mennyei Atyám orcáját."
        },
        {
            "type": "line",
            "value": "Mert az embernek Fia azért jött, hogy megtartsa, ami elveszett vala."
        },
        {
            "type": "line",
            "value": "Mit gondoltok? Ha valamely embernek száz juha van, és egy azok közül eltévelyedik: vajjon a kilencvenkilencet nem hagyja-é ott, és a hegyekre menvén, nem keresi-é azt, amelyik eltévelyedett?"
        },
        {
            "type": "line",
            "value": "És ha történetesen megtalálja azt, bizony mondom néktek, inkább örvend azon, mint a kilencvenkilencen, amely el nem tévelyedett."
        },
        {
            "type": "line",
            "value": "Ekképpen a ti mennyei Atyátok sem akarja, hogy egy is elvesszen e kicsinyek közül."
        },
        {
            "type": "line",
            "value": "Ha pedig a te atyádfia vétkezik ellened, menj el és dorgáld meg őt négy szem között: ha hallgat rád, megnyerted a te atyádfiát;"
        },
        {
            "type": "line",
            "value": "Ha pedig nem hallgat rád, végy magad mellé még egyet vagy kettőt, hogy két vagy három tanú vallomásával erősíttessék minden szó."
        },
        {
            "type": "line",
            "value": "Ha azokra nem hallgat, mondd meg a gyülekezetnek; ha a gyülekezetre sem hallgat, legyen előtted olyan, mint a pogány és a vámszedő."
        },
        {
            "type": "line",
            "value": "Bizony mondom néktek: amit megköttök a földön, a mennyben is kötve lészen; és amit megoldotok a földön, a mennyben is oldva lészen."
        },
        {
            "type": "line",
            "value": "Ismét, mondom néktek, hogy ha ketten közületek egy akaraton lesznek a földön minden dolog felől, amit csak kérnek, megadja nékik az én mennyei Atyám."
        },
        {
            "type": "line",
            "value": "Mert ahol ketten vagy hárman egybegyűlnek az én nevemben, ott vagyok közöttük."
        },
        {
            "type": "line",
            "value": "Ekkor hozzámenvén Péter, monda: Uram, hányszor lehet az én atyámfiának ellenem vétkezni, és néki megbocsátanom? még hétszer is?"
        },
        {
            "type": "line",
            "value": "Monda néki Jézus: Nem mondom néked, hogy még hétszer is, hanem még hetvenhétszer is."
        },
        {
            "type": "line",
            "value": "Annakokáért hasonlatos a mennyeknek országa a királyhoz, aki számot akar vala vetni az ő szolgáival."
        },
        {
            "type": "line",
            "value": "Mikor pedig számot kezde vetni, hozának eléje egyet, aki tízezer tálentommal vala adós."
        },
        {
            "type": "line",
            "value": "Nem tudván pedig fizetni, parancsolá annak ura, hogy adják el azt, és a feleségét és gyermekeit, és mindenét, amije vala, és fizessenek."
        },
        {
            "type": "line",
            "value": "Leborulván azért a szolga előtte, könyörög vala néki, mondván: Uram, légy türelemmel hozzám, és mindent megfizetek néked."
        },
        {
            "type": "line",
            "value": "Az úr pedig megszánván azt a szolgát, elbocsátá őt, és az adósságot is elengedé néki."
        },
        {
            "type": "line",
            "value": "Kimenvén pedig az a szolga, találkozék egygyel az ő szolgatársai közül, aki száz dénárral vala néki adós; és megragadván azt, fojtogatja vala, mondván: Fizesd meg nékem, amivel tartozol."
        },
        {
            "type": "line",
            "value": "Leborulván azért az ő szolgatársa az ő lábai elé, könyörög vala néki, mondván: Légy türelemmel hozzám, és mindent megfizetek néked."
        },
        {
            "type": "line",
            "value": "De ő nem akará; hanem elmenvén, börtönbe veté őt, mígnem megfizeti, amivel tartozik."
        },
        {
            "type": "line",
            "value": "Látván pedig az ő szolgatársai, amik történtek vala, felettébb megszomorodának; és elmenvén, mindent megjelentének az ő uroknak, amik történtek vala."
        },
        {
            "type": "line",
            "value": "Akkor előhivatván őt az ő ura, monda néki: Gonosz szolga, minden adósságodat elengedtem néked, mivelhogy könyörögtél nékem:"
        },
        {
            "type": "line",
            "value": "Nem kellett volna-é néked is könyörülnöd a te szolgatársadon, amiképpen én is könyörültem te rajtad?"
        },
        {
            "type": "line",
            "value": "És megharagudván az ő ura, átadta őt a hóhérok kezébe, mígnem megfizeti mind, amivel tartozik."
        },
        {
            "type": "line",
            "value": "Ekképpen cselekszik az én mennyei Atyám is veletek, ha szivetekből meg nem bocsátjátok, kiki az ő atyjafiának, az ő vétkeiket."
        }
    ]
}
