{
   "meta": {
   "type": "text",
   "name": "12. Fejezet"
   },
   "data": [
        {
            "type": "line",
            "value": "Abban az időben a vetéseken át haladt Jézus szombatnapon; tanítványai pedig megéheztek, és kezdték a kalászokat tépni és enni."
        },
        {
            "type": "line",
            "value": "Látván pedig ezt a farizeusok, mondának néki: Ímé a te tanítványaid azt cselekszik, amit nem szabad szombatnapon cselekedni."
        },
        {
            "type": "line",
            "value": "Ő pedig monda nékik: Nem olvastátok-é, mit cselekedett Dávid, mikor megéhezett vala ő és akik vele valának?"
        },
        {
            "type": "line",
            "value": "Hogyan ment be az Isten házába, és ette meg a szentelt kenyereket, amelyeket nem vala szabad megennie néki, sem azoknak, akik ő vele valának, hanem csak a papoknak?"
        },
        {
            "type": "line",
            "value": "Vagy nem olvastátok-é a törvényben, hogy szombatnapon megtörik a papok a szombatot a templomban és nem vétkeznek?"
        },
        {
            "type": "line",
            "value": "Mondom pedig néktek, hogy a templomnál nagyobb van itt."
        },
        {
            "type": "line",
            "value": "Ha pedig tudnátok, mi ez: Irgalmasságot akarok és nem áldozatot, nem kárhoztattátok volna az ártatlanokat."
        },
        {
            "type": "line",
            "value": "Mert a szombatnak is Ura az embernek Fia."
        },
        {
            "type": "line",
            "value": "És távozván onnan, méne az ő zsinagógájukba."
        },
        {
            "type": "line",
            "value": "És ímé, vala ott egy elszáradt kezű ember. És megkérdék őt, mondván: Ha szabad-é szombatnapon gyógyítani? hogy vádolhassák őt."
        },
        {
            "type": "line",
            "value": "Ő pedig monda nékik: Kicsoda közületek az az ember, akinek van egy juha, és ha az szombatnapon a verembe esik, meg nem ragadja és ki nem vonja azt?"
        },
        {
            "type": "line",
            "value": "Mennyivel drágább pedig az ember a juhnál! Szabad tehát szombatnapon jót cselekedni."
        },
        {
            "type": "line",
            "value": "Akkor monda annak az embernek: Nyújtsd ki a kezedet. És kinyújtá, és olyan éppé lőn, mint a másik."
        },
        {
            "type": "line",
            "value": "A farizeusok pedig kimenvén, tanácsot tartának ellene, hogyan veszíthetnék el őt."
        },
        {
            "type": "line",
            "value": "Jézus pedig észrevévén ezt, eltávozék onnan. És követé őt nagy sokaság, és ő meggyógyítja vala mindnyájokat;"
        },
        {
            "type": "line",
            "value": "És megfenyegeté őket, hogy őt ismertté ne tegyék;"
        },
        {
            "type": "line",
            "value": "Hogy beteljesedjék Ésaiás próféta mondása, aki így szólt:"
        },
        {
            "type": "line",
            "value": "Ímé az én szolgám, akit választottam; az én szerelmesem, akiben az én lelkem kedvét lelé; lelkemet adom ő belé, és ítéletet hirdet a pogányoknak."
        },
        {
            "type": "line",
            "value": "Nem verseng, és nem kiált; az utcákon senki nem hallja szavát."
        },
        {
            "type": "line",
            "value": "A megrepedezett nádat nem töri el, és a pislogó gyertyabelet nem oltja ki, mígnem diadalomra viszi az ítéletet."
        },
        {
            "type": "line",
            "value": "És az ő nevében reménykednek majd a pogányok."
        },
        {
            "type": "line",
            "value": "Akkor egy vak és néma ördöngőst hoztak ő eléje; és meggyógyítá azt, annyira, hogy a vak és néma mind beszél, mind lát vala."
        },
        {
            "type": "line",
            "value": "És elálmélkodék az egész sokaság, és monda: Vajjon nem ez-é Dávidnak ama Fia?"
        },
        {
            "type": "line",
            "value": "A farizeusok pedig ezt hallván, mondának: Ez nem űzi ki az ördögöket, hanemha Belzebubbal, az ördögök fejedelmével."
        },
        {
            "type": "line",
            "value": "Jézus pedig, tudva az ő gondolataikat, monda nékik: Minden ország, amely magával meghasonlik, elpusztul; és egy város vagy háznép sem állhat meg, amely meghasonlik magával."
        },
        {
            "type": "line",
            "value": "Ha pedig a Sátán a Sátánt űzi ki, önmagával hasonlott meg; mimódon állhat meg tehát az ő országa?"
        },
        {
            "type": "line",
            "value": "És ha én Belzebub által űzöm ki az ördögöket, a ti fiaitok ki által űzik ki? Azért ők magok lesznek a ti bíráitok."
        },
        {
            "type": "line",
            "value": "Ha pedig én Istennek Lelke által űzöm ki az ördögöket, akkor kétség nélkül elérkezett hozzátok az Isten országa."
        },
        {
            "type": "line",
            "value": "Avagy mi módon mehet be valaki a hatalmasnak házába és rabolhatja el annak kincseit, hanemha megkötözi előbb a hatalmast és akkor rabolja ki annak házát?"
        },
        {
            "type": "line",
            "value": "Aki velem nincsen, ellenem van; és aki velem nem gyűjt, tékozol."
        },
        {
            "type": "line",
            "value": "Azt mondom azért néktek: Minden bűn és káromlás megbocsáttatik az embereknek; de a Lélek káromlása nem bocsáttatik meg az embereknek."
        },
        {
            "type": "line",
            "value": "Még aki az ember Fia ellen szól, annak is megbocsáttatik; de aki a Szent Lélek ellen szól, annak sem ezen, sem a más világon meg nem bocsáttatik."
        },
        {
            "type": "line",
            "value": "Vagy legyetek jó fák, és teremjetek jó gyümölcsöt, vagy legyetek romlott fák, és teremjetek romlott gyümölcsöt; mert gyümölcséről ismerik meg a fát."
        },
        {
            "type": "line",
            "value": "Mérges kígyóknak fajzatai, mi módon szólhattok jókat, holott gonoszak vagytok? Mert a szívnek teljességéből szól a száj."
        },
        {
            "type": "line",
            "value": "A jó ember az ő szívének jó kincseiből hozza elő a jókat; és a gonosz ember az ő szívének gonosz kincseiből hozza elő a gonoszokat."
        },
        {
            "type": "line",
            "value": "De mondom néktek: Minden hivalkodó beszédért, amit beszélnek az emberek, számot adnak majd az ítélet napján."
        },
        {
            "type": "line",
            "value": "Mert a te beszédidből ismertetel igaznak, és a te beszédidből ismertetel hamisnak."
        },
        {
            "type": "line",
            "value": "Ekkor felelének néki némelyek az írástudók és farizeusok közül, mondván: Mester, jelt akarnánk látni te tőled."
        },
        {
            "type": "line",
            "value": "Ő pedig felelvén, monda nékik: E gonosz és parázna nemzetség jelt kiván; és nem adatik jel néki, hanemha Jónás prófétának jele."
        },
        {
            "type": "line",
            "value": "Mert amiképpen Jónás három éjjel és három nap volt a cethal gyomrában, azonképpen az embernek Fia is három nap és három éjjel lesz a föld gyomrában."
        },
        {
            "type": "line",
            "value": "Ninive férfiai az ítéletkor együtt támadnak majd fel ezzel a nemzetséggel, és kárhoztatják ezt: mivelhogy ők megtértek a Jónás prédikálására; és ímé nagyobb van itt Jónásnál."
        },
        {
            "type": "line",
            "value": "Délnek királyné asszonya felkél majd az ítéletkor e nemzetséggel együtt, és kárhoztatja ezt: mert ő eljött a földnek széléről, hogy hallhassa a Salamon bölcseségét; és ímé, nagyobb van itt Salamonnál."
        },
        {
            "type": "line",
            "value": "Mikor pedig a tisztátalan lélek kimegy az emberből, víz nélkül való helyeken jár, nyugalmat keresve, és nem talál:"
        },
        {
            "type": "line",
            "value": "Akkor ezt mondja: Visszatérek az én házamba, ahonnét kijöttem. És oda menvén, üresen, kisöpörve és fölékesítve találja azt."
        },
        {
            "type": "line",
            "value": "Akkor elmegy és vesz maga mellé más hét lelket, gonoszabbakat ő magánál, és bemenvén, ott lakoznak; és ennek az embernek utolsó állapotja gonoszabb lesz az elsőnél. Így lesz ezzel a gonosz nemzetséggel is."
        },
        {
            "type": "line",
            "value": "Mikor pedig még szóla a sokaságnak, ímé az ő anyja és az ő testvérei állanak vala odakünn, akarván ő vele szólni."
        },
        {
            "type": "line",
            "value": "És monda néki valaki: Ímé a te anyád és testvéreid odakünn állanak, és szólni akarnak veled."
        },
        {
            "type": "line",
            "value": "Ő pedig felelvén, monda a hozzá szólónak: Kicsoda az én anyám; és kik az én testvéreim?"
        },
        {
            "type": "line",
            "value": "És kinyujtván kezét az ő tanítványaira, monda: Ímé az én anyám és az én testvéreim!"
        },
        {
            "type": "line",
            "value": "Mert aki cselekszi az én mennyei Atyám akaratát, az nékem fitestvérem, nőtestvérem és anyám."
        }
    ]
}
