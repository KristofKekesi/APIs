{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Annakokáért szent atyafiak, mennyei elhívásnak részesei, figyelmezzetek a mi vallásunknak apostolára és főpapjára, Krisztus Jézusra,"
        },
        {
            "type": "line",
            "value": "Aki hű ahhoz, aki őt rendelte, valamint Mózes is az ő egész házában."
        },
        {
            "type": "line",
            "value": "Mert ez nagyobb dicsőségre méltattatott, mint Mózes, amennyiben a ház építőjének nagyobb a tisztessége, mint a háznak."
        },
        {
            "type": "line",
            "value": "Mert minden háznak van építője, aki pedig mindent elkészített, az Isten az."
        },
        {
            "type": "line",
            "value": "Mózes is hű volt ugyan az ő egész házában, mint szolga, a hirdetendőknek bizonyságára,"
        },
        {
            "type": "line",
            "value": "Krisztus ellenben mint Fiú a maga háza felett, akinek háza mi vagyunk, ha a bizodalmat és a reménységnek dicsekedését mind végig erősen megtartjuk."
        },
        {
            "type": "line",
            "value": "Annakokáért amint a Szent Lélek mondja: Ma, ha az ő szavát halljátok,"
        },
        {
            "type": "line",
            "value": "Meg ne keményítsétek a ti szíveteket, mint az elkeseredéskor, a kísértés ama napján a pusztában,"
        },
        {
            "type": "line",
            "value": "Ahol a ti atyáitok próbára tevéssel megkísértének engem és látták az én cselekedeteimet negyven esztendeig."
        },
        {
            "type": "line",
            "value": "Azért megharagudtam arra a nemzetségre és mondám: mindig tévelyegnek szivökben; ők pedig nem ismerték meg az én útaimat."
        },
        {
            "type": "line",
            "value": "Úgy hogy megesküdtem haragomban, hogy nem fognak bemenni az én nyugodalmamba."
        },
        {
            "type": "line",
            "value": "Vigyázzatok atyámfiai, hogy valaha ne legyen bármelyikőtöknek hitetlen gonosz szíve, hogy az élő Istentől elszakadjon;"
        },
        {
            "type": "line",
            "value": "Hanem intsétek egymást minden napon, míg tart a ma, hogy egyikőtök se keményíttessék meg a bűnnek csalárdsága által:"
        },
        {
            "type": "line",
            "value": "Mert részeseivé lettünk Krisztusnak, ha ugyan az elkezdett bizodalmat mindvégig erősen megtartjuk."
        },
        {
            "type": "line",
            "value": "E mondás szerint: Ma, ha az ő szavát halljátok, meg ne keményítsétek a ti szíveiteket, mint az elkeseredéskor."
        },
        {
            "type": "line",
            "value": "Mert kik keseredtek el, mikor ezt hallák? Nemde mindazok, akik kijövének Égyiptomból Mózes által?"
        },
        {
            "type": "line",
            "value": "Kikre haragudott vala pedig meg negyven esztendeig? avagy nem azokra-é, akik vétkeztek, akiknek testei elhullottak a pusztában?"
        },
        {
            "type": "line",
            "value": "Kiknek esküdött pedig meg, hogy nem mennek be az ő nyugodalmába, hanemha az engedetleneknek?"
        },
        {
            "type": "line",
            "value": "Látjuk is, hogy nem mehettek be hitetlenség miatt."
        }
    ]
}
