{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Kérlek azért titeket én, ki fogoly vagyok az Úrban, hogy járjatok úgy, mint illik elhívatásotokhoz, melylyel elhívattatok."
        },
        {
            "type": "line",
            "value": "Teljes alázatossággal és szelídséggel, hosszútűréssel, elszenvedvén egymást szeretetben,"
        },
        {
            "type": "line",
            "value": "Igyekezvén megtartani a Lélek egységét a békességnek kötelében."
        },
        {
            "type": "line",
            "value": "Egy a test és egy a Lélek, miképpen elhívatástoknak egy reménységében hívattatok el is;"
        },
        {
            "type": "line",
            "value": "Egy az Úr, egy a hit, egy a keresztség;"
        },
        {
            "type": "line",
            "value": "Egy az Isten és mindeneknek Atyja, aki mindeneknek felette van és mindenek által és mindnyájatokban munkálkodik."
        },
        {
            "type": "line",
            "value": "Mindenikünknek pedig adatott a kegyelem a Krisztustól osztott ajándéknak mértéke szerint."
        },
        {
            "type": "line",
            "value": "Ezokáért mondja az Írás: Fölmenvén a magasságba foglyokat vitt fogva, és adott ajándékokat az embereknek."
        },
        {
            "type": "line",
            "value": "(Az pedig, hogy fölment, mit jelentene mást, mint hogy előbb le is szállott a föld alsóbb részeire?"
        },
        {
            "type": "line",
            "value": "Aki leszállott vala, ugyanaz, aki fel is ment, feljebb minden egeknél, hogy mindeneket betöltsön.)"
        },
        {
            "type": "line",
            "value": "És Ő adott némelyeket apostolokul, némelyeket prófétákul, némelyeket evangyélistákul, némelyeket pedig pásztorokul és tanítókul:"
        },
        {
            "type": "line",
            "value": "A szentek tökéletesbbítése céljából szolgálat munkájára, a Krisztus testének építésére:"
        },
        {
            "type": "line",
            "value": "Míg eljutunk mindnyájan az Isten Fiában való hitnek és az Ő megismerésének egységére, érett férfiúságra, a Krisztus teljességével ékeskedő kornak mértékére:"
        },
        {
            "type": "line",
            "value": "Hogy többé ne legyünk gyermekek, kiket ide s tova hány a hab és hajt a tanításnak akármi szele, az embereknek álnoksága által, a tévelygés ravaszságához való csalárdság által;"
        },
        {
            "type": "line",
            "value": "Hanem az igazságot követvén szeretetben, mindenestől fogva nevekedjünk Abban, aki a fej, a Krisztusban;"
        },
        {
            "type": "line",
            "value": "Akiből az egész test, szép renddel egyberakatván és egybeszerkesztetvén az Ő segedelmének minden kapcsaival, minden egyes tagnak mértéke szerint való munkássággal teljesíti a testnek nevekedését a maga fölépítésére szeretetben."
        },
        {
            "type": "line",
            "value": "Ezt mondom annakokáért és bizonyságot teszek az Úrban, hogy ti többé ne járjatok úgy, mint egyéb pogányok is járnak az ő elméjöknek hiábavalóságában,"
        },
        {
            "type": "line",
            "value": "Kik értelmökben meghomályosodtak, elidegenültek az isteni élettől a tudatlanság miatt, mely az ő szívök keménysége miatt van bennök;"
        },
        {
            "type": "line",
            "value": "Kik erkölcsi érzés nélkül, önmagukat a bujálkodásra adták, minden tisztátalanságnak nagy nyereséggel való cselekedésére."
        },
        {
            "type": "line",
            "value": "Ti pedig nem így tanultátok a Krisztust;"
        },
        {
            "type": "line",
            "value": "Ha ugyan Őt megértettétek és Ő benne megtaníttattatok, úgy amint az igazság a Jézusban:"
        },
        {
            "type": "line",
            "value": "Hogy levetkezzétek ama régi élet szerint való ó embert, mely meg van romolva a csalárdság kívánságai miatt;"
        },
        {
            "type": "line",
            "value": "Megújuljatok pedig a ti elméteknek lelke szerint,"
        },
        {
            "type": "line",
            "value": "És felöltözzétek amaz új embert, mely Isten szerint teremtetett igazságban és valóságos szentségben."
        },
        {
            "type": "line",
            "value": "Azért levetvén a hazugságot, szóljatok igazságot, kiki az ő felebarátjával: mert egymásnak tagjai vagyunk."
        },
        {
            "type": "line",
            "value": "Ám haragudjatok, de ne vétkezzetek: a nap le ne menjen a ti haragotokon;"
        },
        {
            "type": "line",
            "value": "Se pedig az ördögnek ne adjatok helyet."
        },
        {
            "type": "line",
            "value": "Aki oroz vala, többé ne orozzon; hanem inkább munkálkodjék, cselekedvén az ő kezeivel azt, ami jó, hogy legyen mit adnia a szűkölködőnek."
        },
        {
            "type": "line",
            "value": "Semmi rothadt beszéd a ti szátokból ki ne származzék, hanem csak amely hasznos a szükséges építésre, hogy áldásos legyen a hallgatóknak."
        },
        {
            "type": "line",
            "value": "És meg ne szomorítsátok az Istennek ama Szent Lelkét, aki által megpecsételtettetek a teljes váltságnak napjára."
        },
        {
            "type": "line",
            "value": "Minden mérgesség és fölgerjedés és harag és lárma és káromkodás kivettessék közületek minden gonoszsággal együtt;"
        },
        {
            "type": "line",
            "value": "Legyetek pedig egymáshoz jóságosak, irgalmasok, megengedvén egymásnak, miképpen az Isten is a Krisztusban megengedett néktek."
        }
    ]
}
