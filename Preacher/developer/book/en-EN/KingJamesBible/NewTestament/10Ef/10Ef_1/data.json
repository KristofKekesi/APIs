{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Pál, Jézus Krisztus apostola Isten akaratjából, az Efézusban lévő és Krisztus Jézusban hívő szenteknek."
        },
        {
            "type": "line",
            "value": "Kegyelem néktek és békesség Istentől, a mi Atyánktól és az Úr Jézus Krisztustól."
        },
        {
            "type": "line",
            "value": "Áldott legyen az Isten, és a mi Urunknak, Jézus Krisztusnak Atyja, aki megáldott minket minden lelki áldással a mennyekben a Krisztusban,"
        },
        {
            "type": "line",
            "value": "Aszerint, amint magának kiválasztott minket Ő benne a világ teremtetése előtt, hogy legyünk mi szentek és feddhetetlenek Ő előtte szeretet által,"
        },
        {
            "type": "line",
            "value": "Eleve elhatározván, hogy minket a maga fiaivá fogad Jézus Krisztus által az Ő akaratjának jó kedve szerint,"
        },
        {
            "type": "line",
            "value": "Kegyelme dicsőségének magasztalására, amelylyel megajándékozott minket ama Szerelmesben,"
        },
        {
            "type": "line",
            "value": "Akiben van a mi váltságunk az Ő vére által, a bűnöknek bocsánata az Ő kegyelmének gazdagsága szerint."
        },
        {
            "type": "line",
            "value": "Melyet nagy bőséggel közlött velünk minden bölcsességgel és értelemmel,"
        },
        {
            "type": "line",
            "value": "Megismertetvén velünk az Ő akaratjának titkát az Ő jó kedve szerint, melyet eleve elrendelt magában,"
        },
        {
            "type": "line",
            "value": "Az idők teljességének rendjére nézve, hogy ismét egybeszerkeszt magának mindeneket a Krisztusban, mind amelyek a mennyekben vannak, mind amelyek e földön vannak;"
        },
        {
            "type": "line",
            "value": "Ő benne, akiben vettük is az örökséget, eleve elrendeltetvén annak eleve-elvégezése szerint, aki mindent az ő akaratjának tanácsából cselekszik,"
        },
        {
            "type": "line",
            "value": "Hogy legyünk mi magasztalására az Ő dicsőségének, akik előre reménykedtünk a Krisztusban:"
        },
        {
            "type": "line",
            "value": "Akiben ti is, minekutána hallottátok az igazságnak beszédét, idvességetek evangyéliomát, amelyben hittetek is, megpecsételtettetek az ígéretnek ama Szent Lelkével,"
        },
        {
            "type": "line",
            "value": "Aki záloga a mi örökségünknek Isten tulajdon népének megváltatására, az Ő dicsőségének magasztalására."
        },
        {
            "type": "line",
            "value": "Annakokáért én is, hallván a ti hiteteket az Úr Jézusban, és minden szentekhez való szerelmeteket,"
        },
        {
            "type": "line",
            "value": "Nem szűnöm meg hálát adni tiérettetek, emlékezvén reátok az én könyörgéseimben;"
        },
        {
            "type": "line",
            "value": "Hogy a mi Urunk Jézus Krisztusnak Istene, a dicsőségnek Atyja adjon néktek bölcseségnek és kijelentésnek Lelkét az Ő megismerésében;"
        },
        {
            "type": "line",
            "value": "És világosítsa meg értelmetek szemeit, hogy tudhassátok, hogy mi az Ő elhívásának a reménysége, mi az Ő öröksége dicsőségének a gazdagsága a szentek között,"
        },
        {
            "type": "line",
            "value": "És mi az Ő hatalmának felséges nagysága irántunk, akik hiszünk, az Ő hatalma erejének ama munkája szerint,"
        },
        {
            "type": "line",
            "value": "Amelyet megmutatott a Krisztusban, mikor feltámasztotta Őt a halálból, és ültette Őt a maga jobbjára a mennyekben."
        },
        {
            "type": "line",
            "value": "Felül minden fejedelemségen és hatalmasságon és erőn és uraságon és minden néven, mely neveztetik nemcsak e világon, hanem a következendőben is:"
        },
        {
            "type": "line",
            "value": "És mindeneket vetett az Ő lábai alá, és Őt tette mindeneknek fölötte az anyaszentegyháznak fejévé,"
        },
        {
            "type": "line",
            "value": "Mely az Ő teste, teljessége Ő néki, aki mindeneket betölt mindenekkel."
        }
    ]
}
