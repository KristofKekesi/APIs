{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "A Lélek pedig nyilván mondja, hogy az utolsó időben némelyek elszakadnak a hittől, hitető lelkekre és gonosz lelkek tanításaira figyelmezvén."
        },
        {
            "type": "line",
            "value": "Hazug beszédűeknek képmutatása által, kik meg vannak bélyegezve a saját lelkiismeretökben."
        },
        {
            "type": "line",
            "value": "Akik tiltják a házasságot, sürgetik az eledelektől való tartózkodást, melyeket Isten teremtett hálaadással való élvezésre a hívőknek és azoknak, akik megismerték az igazságot."
        },
        {
            "type": "line",
            "value": "Mert Istennek minden teremtett állata jó, és semmi sem megvetendő, ha hálaadással élnek azzal;"
        },
        {
            "type": "line",
            "value": "Mert megszenteltetik Istennek ígéje és könyörgés által."
        },
        {
            "type": "line",
            "value": "Ezeket ha eleikbe adod az atyafiaknak, Krisztus Jézusnak jó szolgája leszel, táplálkozván a hitnek és jó tudománynak beszédeivel, amelyet követtél;"
        },
        {
            "type": "line",
            "value": "A szentségtelen és vénasszonyos meséket pedig eltávoztasd. Hanem gyakorold magadat a kegyességre:"
        },
        {
            "type": "line",
            "value": "Mert a test gyakorlásának kevés haszna van; de a kegyesség mindenre hasznos, meglévén benne a jelenvaló és a jövő életnek ígérete."
        },
        {
            "type": "line",
            "value": "Igaz ez a beszéd, és méltó, hogy mindenképpen elfogadjuk."
        },
        {
            "type": "line",
            "value": "Mert azért fáradunk és szenvedünk szidalmakat, mivelhogy reménységünket vetettük az élő Istenben, aki minden embernek megtartója, kiváltképpen a hívőknek."
        },
        {
            "type": "line",
            "value": "Ezeket hirdessed és tanítsad."
        },
        {
            "type": "line",
            "value": "Senki a te ifjúságodat meg ne vesse, hanem légy példa a hívőknek a beszédben, a magaviseletben, a szeretetben, a lélekben, a hitben, a tisztaságban."
        },
        {
            "type": "line",
            "value": "Amíg oda megyek, legyen gondod a felolvasásra, az intésre és a tanításra."
        },
        {
            "type": "line",
            "value": "Meg ne vesd a kegyelemnek benned való ajándékát, amely adatott néked prófétálás által, a presbitérium kezeinek reád tevésével."
        },
        {
            "type": "line",
            "value": "Ezekről gondoskodjál, ezeken légy, hogy előhaladásod nyilvánvaló legyen mindenek előtt."
        },
        {
            "type": "line",
            "value": "Gondot viselj magadról és a tudományról; maradj meg azokban; mert ezt cselekedvén, mind magadat megtartod, mind a te hallgatóidat."
        }
    ]
}
