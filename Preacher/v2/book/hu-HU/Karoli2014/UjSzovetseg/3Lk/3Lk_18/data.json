{
   "meta": {
   "type": "text",
   "name": "18. Fejezet"
   },
   "data": [
        {
            "type": "line",
            "value": "Monda pedig nékik példázatot is arról, hogy mindig imádkozni kell, és meg nem restülni;"
        },
        {
            "type": "line",
            "value": "Mondván: Volt egy bíró egy városban, aki Istent nem félt és embert nem becsült."
        },
        {
            "type": "line",
            "value": "Volt pedig abban a városban egy özvegyasszony, és elméne ahhoz, mondván: Állj bosszút értem az én ellenségemen."
        },
        {
            "type": "line",
            "value": "Az pedig nem akará egy ideig; de azután monda ő magában: Jól lehet Istent nem félek és embert nem becsülök;"
        },
        {
            "type": "line",
            "value": "Mindazáltal mivelhogy nékem terhemre van ez az özvegyasszony, megszabadítom őt, hogy szüntelen reám járván, ne gyötörjön engem."
        },
        {
            "type": "line",
            "value": "Monda pedig az Úr: Halljátok, mit mond e hamis bíró!"
        },
        {
            "type": "line",
            "value": "Hát az Isten nem áll-é bosszút az ő választottaiért, kik ő hozzá kiáltanak éjjel és nappal, ha hosszútűrő is irántuk?"
        },
        {
            "type": "line",
            "value": "Mondom néktek, hogy bosszút áll értök hamar. Mindazáltal az embernek Fia mikor eljő, avagy talál-é hitet e földön?"
        },
        {
            "type": "line",
            "value": "Némelyeknek pedig, kik elbizakodtak magukban, hogy ők igazak, és a többieket semmibe sem vették, ezt a példázatot is mondá:"
        },
        {
            "type": "line",
            "value": "Két ember méne fel a templomba imádkozni; az egyik farizeus, és a másik vámszedő."
        },
        {
            "type": "line",
            "value": "A farizeus megállván, ily módon imádkozék magában: Isten! hálákat adok néked, hogy nem vagyok olyan, mint egyéb emberek, ragadozók, hamisak, paráznák, vagy mint ím e vámszedő is."
        },
        {
            "type": "line",
            "value": "Bőjtölök kétszer egy héten; dézsmát adok mindenből, amit szerzek."
        },
        {
            "type": "line",
            "value": "A vámszedő pedig távol állván, még szemeit sem akarja vala az égre emelni, hanem veri vala mellét, mondván: Isten, légy irgalmas nékem bűnösnek!"
        },
        {
            "type": "line",
            "value": "Mondom néktek, ez megigazulva méne alá az ő házához, inkább hogynem amaz: mert valaki felmagasztalja magát, megaláztatik; és aki megalázza magát, felmagasztaltatik."
        },
        {
            "type": "line",
            "value": "Vivének pedig hozzá kis gyermekeket is, hogy illesse azokat; mikor pedig a tanítványok ezt látták, megdorgálák azokat."
        },
        {
            "type": "line",
            "value": "De Jézus magához híván őket, monda: Engedjétek, hogy a kis gyermekek én hozzám jőjjenek, és ne tiltsátok el őket; mert ilyeneké az Istennek országa."
        },
        {
            "type": "line",
            "value": "Bizony mondom néktek: Aki nem úgy fogadja az Isten országát, mint gyermek, semmiképpen nem megy be abba."
        },
        {
            "type": "line",
            "value": "És megkérdé őt egy főember, mondván: Jó Mester, mit cselekedjem, hogy az örökéletet elnyerhessem?"
        },
        {
            "type": "line",
            "value": "Monda pedig néki Jézus: Miért mondasz engem jónak? Nincs senki jó, csak egy, az Isten."
        },
        {
            "type": "line",
            "value": "A parancsolatokat tudod: Ne paráználkodjál; ne ölj; ne lopj; hamis tanubizonyságot ne tégy; tiszteld atyádat és anyádat."
        },
        {
            "type": "line",
            "value": "Az pedig monda: Mindezeket ifjúságomtól fogva megtartottam."
        },
        {
            "type": "line",
            "value": "Jézus ezeket hallván, monda néki: Még egy fogyatkozás van benned: Add el mindenedet, amid van, és oszd el a szegényeknek, és kincsed lesz mennyországban; és jer, kövess engem."
        },
        {
            "type": "line",
            "value": "Az pedig ezeket hallván, igen megszomorodék; mert igen gazdag vala."
        },
        {
            "type": "line",
            "value": "És mikor látta Jézus, hogy az igen megszomorodék, monda: Mily nehezen mennek be az Isten országába, akiknek gazdagságuk van!"
        },
        {
            "type": "line",
            "value": "Mert könnyebb a tevének a tű fokán átmenni, hogynem a gazdagnak az Isten országába bejutni."
        },
        {
            "type": "line",
            "value": "Akik pedig ezt hallották, mondának: Ki idvezülhet tehát?"
        },
        {
            "type": "line",
            "value": "Ő pedig monda: Ami embereknél lehetetlen, lehetséges az Istennél."
        },
        {
            "type": "line",
            "value": "És monda Péter: Ímé mi mindent elhagytunk, és követtünk téged!"
        },
        {
            "type": "line",
            "value": "Ő pedig monda nékik: Bizony mondom néktek, hogy senki sincs, aki elhagyta házát, vagy szüleit, vagy testvéreit, vagy feleségét, vagy gyermekeit az Isten országáért,"
        },
        {
            "type": "line",
            "value": "Aki sokszorta többet ne kapna ebben az időben, a jövendő világon pedig örök életet."
        },
        {
            "type": "line",
            "value": "És maga mellé vévén a tizenkettőt, monda nékik: Ímé felmegyünk Jeruzsálembe, és beteljesedik minden az embernek Fián, amit a próféták megírtak."
        },
        {
            "type": "line",
            "value": "Mert a pogányok kezébe adatik, és megcsúfoltatik, és meggyaláztatik, és megköpdöstetik;"
        },
        {
            "type": "line",
            "value": "És megostorozván, megölik őt; és harmadnapon feltámad."
        },
        {
            "type": "line",
            "value": "Ők pedig ezekből semmit nem értének; és a beszéd ő előlük el vala rejtve, és nem fogták fel a mondottakat."
        },
        {
            "type": "line",
            "value": "Lőn pedig, mikor Jerikhóhoz közeledett, egy vak ül vala az út mellett koldulván."
        },
        {
            "type": "line",
            "value": "És mikor hallotta a mellette elmenő sokaságot, tudakozódék, mi dolog az?"
        },
        {
            "type": "line",
            "value": "Megmondák pedig néki, hogy a Názáretbeli Jézus megy el arra."
        },
        {
            "type": "line",
            "value": "És kiálta, mondván: Jézus, Dávidnak Fia, könyörülj rajtam!"
        },
        {
            "type": "line",
            "value": "Akik pedig elől mentek, dorgálák őt, hogy hallgasson; de ő annál inkább kiálta: Dávidnak Fia, könyörülj rajtam!"
        },
        {
            "type": "line",
            "value": "És Jézus megállván, parancsolá, hogy vigyék azt hozzá; és mikor közel ért, megkérdé őt,"
        },
        {
            "type": "line",
            "value": "Mondván: Mit akarsz, hogy cselekedjem veled? Az pedig monda: Uram, hogy az én szemem világa megjőjjön."
        },
        {
            "type": "line",
            "value": "És Jézus monda néki: Láss, a te hited téged megtartott."
        },
        {
            "type": "line",
            "value": "És azonnal megjöve annak szeme világa, és követé őt, dicsőítvén az Istent; az egész sokaság pedig ezt látván, dicsőséget ada az Istennek."
        }
    ]
}
