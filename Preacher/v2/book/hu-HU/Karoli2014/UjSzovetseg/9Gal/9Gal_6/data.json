{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Atyámfiai, még ha előfogja is az embert valami bűn, ti lelkiek, igazítsátok útba az olyant szelídségnek lelkével, ügyelvén magadra, hogy meg ne kísértessél te magad is."
        },
        {
            "type": "line",
            "value": "Egymás terhét hordozzátok, és úgy töltsétek be a Krisztus törvényét."
        },
        {
            "type": "line",
            "value": "Mert ha valaki azt véli, hogy ő valami, holott semmi, önmagát csalja meg."
        },
        {
            "type": "line",
            "value": "Minden ember pedig az ő maga cselekedetét vizsgálja meg, és akkor csakis önmagára nézve lesz dicsekedése és nem másra nézve."
        },
        {
            "type": "line",
            "value": "Mert kiki a maga terhét hordozza."
        },
        {
            "type": "line",
            "value": "Aki pedig az ígére taníttatik, közölje minden javát tanítójával."
        },
        {
            "type": "line",
            "value": "Ne tévelyegjetek, Isten nem csúfoltatik meg; mert amit vet az ember, azt aratándja is."
        },
        {
            "type": "line",
            "value": "Mert aki vet az ő testének, a testből arat veszedelmet; aki pedig vet a léleknek, a lélekből arat örök életet."
        },
        {
            "type": "line",
            "value": "A jótéteményben pedig meg ne restüljünk, mert a maga idejében aratunk, ha el nem lankadunk."
        },
        {
            "type": "line",
            "value": "Annakokáért míg időnk van, cselekedjünk jót mindenekkel, kiváltképpen pedig a mi hitünknek cselédeivel."
        },
        {
            "type": "line",
            "value": "Látjátok, mekkora betűkkel írok néktek a saját kezemmel!"
        },
        {
            "type": "line",
            "value": "Akik testre szépek szeretnének lenni, azok kényszerítenek titeket a körülmetélkedésre; csak azért, hogy a Krisztus keresztjéért ne üldöztessenek."
        },
        {
            "type": "line",
            "value": "Mert magok a körülmetélkedettek sem tartják meg a törvényt; hanem azért akarják, hogy ti körülmetélkedjetek, hogy a ti testetekkel dicsekedjenek."
        },
        {
            "type": "line",
            "value": "Nékem pedig ne legyen másban dicsekedésem, hanem a mi Urunk Jézus Krisztus keresztjében, aki által nékem megfeszíttetett a világ, és én is a világnak."
        },
        {
            "type": "line",
            "value": "Mert Krisztus Jézusban sem a körülmetélkedés, sem a körülmetéletlenség nem használ semmit, hanem az új teremtés."
        },
        {
            "type": "line",
            "value": "És akik e szabály szerint élnek, békesség és irgalmasság azokon, és az Istennek Izráelén."
        },
        {
            "type": "line",
            "value": "Ennekutána senki nékem bántásomra ne legyen; mert én az Úr Jézusnak bélyegeit hordozom az én testemben."
        },
        {
            "type": "line",
            "value": "A mi Urunk Jézus Krisztusnak kegyelme legyen a ti lelketekkel atyámfiai! Ámen."
        }
    ]
}
