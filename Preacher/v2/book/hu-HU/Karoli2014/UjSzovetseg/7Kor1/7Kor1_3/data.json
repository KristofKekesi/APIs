{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Én sem szólhattam néktek, atyámfiai, mint lelkieknek, hanem mint testieknek, mint a Krisztusban kisdedeknek."
        },
        {
            "type": "line",
            "value": "Téjnek italával tápláltalak titeket és nem kemény eledellel, mert még nem bírtátok volna meg, sőt még most sem bírjátok meg:"
        },
        {
            "type": "line",
            "value": "Mert még testiek vagytok; mert amikor írigykedés, versengés és visszavonás van köztetek, vajjon nem testiek vagytok-é és nem ember szerint jártok-é?"
        },
        {
            "type": "line",
            "value": "Mert mikor egyik ezt mondja: Én Pálé vagyok; a másik meg: Én Apollósé; nem testiek vagytok-é?"
        },
        {
            "type": "line",
            "value": "Hát kicsoda Pál és kicsoda Apollós? Csak szolgák, kik által hívőkké lettetek, és pedig amint kinek-kinek az Úr adta."
        },
        {
            "type": "line",
            "value": "Én plántáltam, Apollós öntözött; de az Isten adja vala a növekedést."
        },
        {
            "type": "line",
            "value": "Azért sem aki plántál, nem valami, sem aki öntöz; hanem a növekedést adó Isten."
        },
        {
            "type": "line",
            "value": "A plántáló pedig és az öntöző egyek; de mindenik a maga jutalmát veszi a maga munkája szerint."
        },
        {
            "type": "line",
            "value": "Mert Isten munkatársai vagyunk: Isten szántóföldje, Isten épülete vagytok."
        },
        {
            "type": "line",
            "value": "Az Istennek nékem adott kegyelme szerint, mint bölcs építőmester, fundamentomot vetettem, de más épít reá. Kiki azonban meglássa mimódon épít reá."
        },
        {
            "type": "line",
            "value": "Mert más fundamentomot senki nem vethet azon kívül, amely vettetett, mely a Jézus Krisztus."
        },
        {
            "type": "line",
            "value": "Ha pedig valaki aranyat, ezüstöt, drágaköveket, fát, szénát, pozdorját épít rá erre a fundamentomra;"
        },
        {
            "type": "line",
            "value": "Kinek-kinek munkája nyilván lészen: mert ama nap megmutatja, mivelhogy tűzben jelenik meg; és hogy kinek-kinek munkája minémű legyen, azt a tűz próbálja meg."
        },
        {
            "type": "line",
            "value": "Ha valakinek a munkája, amelyet ráépített, megmarad, jutalmát veszi."
        },
        {
            "type": "line",
            "value": "Ha valakinek a munkája megég, kárt vall. Ő maga azonban megmenekül, de úgy, mintha tűzön keresztül."
        },
        {
            "type": "line",
            "value": "Nem tudjátok-é, hogy ti Isten temploma vagytok, és az Isten Lelke lakozik bennetek?"
        },
        {
            "type": "line",
            "value": "Ha valaki az Isten templomát megrontja, megrontja azt az Isten. Mert az Istennek temploma szent, ezek vagytok ti."
        },
        {
            "type": "line",
            "value": "Senki se csalja meg magát. Ha valaki azt hiszi, hogy bölcs ti köztetek e világon, bolond legyen, hogy bölcscsé lehessen."
        },
        {
            "type": "line",
            "value": "Mert e világ bölcsesége bolondság az Isten előtt. Mert meg van írva: Megfogja a bölcseket az ő csalárdságukban."
        },
        {
            "type": "line",
            "value": "És ismét: Ismeri az Úr a bölcsek gondolatait, hogy hiábavalók."
        },
        {
            "type": "line",
            "value": "Azért senki se dicsekedjék emberekkel. Mert minden a tiétek."
        },
        {
            "type": "line",
            "value": "Akár Pál, akár Apollós, akár Kéfás, akár világ, akár élet, akár halál, akár jelenvalók, akár következendők, minden a tiétek."
        },
        {
            "type": "line",
            "value": "Ti pedig Krisztusé, Krisztus pedig Istené."
        }
    ]
}
