{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Pál, Jézus Krisztusnak Isten akaratából elhívott apostola, és Sosthenes, az atyafi."
        },
        {
            "type": "line",
            "value": "Az Isten gyülekezetének, amely Korinthusban van, a Krisztus Jézusban megszentelteknek, elhívott szenteknek, mindazokkal egybe, akik a mi Urunk Jézus Krisztus nevét segítségül hívják bármely helyen, a magokén és a miénken:"
        },
        {
            "type": "line",
            "value": "Kegyelem néktek és békesség Istentől, a mi Atyánktól, és az Úr Jézus Krisztustól."
        },
        {
            "type": "line",
            "value": "Hálát adok az én Istenemnek mindenkor ti felőletek az Isten ama kegyelméért, mely néktek a Krisztus Jézusban adatott,"
        },
        {
            "type": "line",
            "value": "Mivelhogy mindenben meggazdagodtatok ő benne, minden beszédben és minden ismeretben,"
        },
        {
            "type": "line",
            "value": "Amint megerősíttetett ti bennetek a Krisztus felől való bizonyságtétel."
        },
        {
            "type": "line",
            "value": "Úgy, hogy semmi kegyelmi ajándék nélkül nem szűkölködtök, várván a mi Urunk Jézus Krisztusnak megjelenését,"
        },
        {
            "type": "line",
            "value": "Aki meg is erősít titeket mindvégig feddhetetlenségben, a mi Urunk Jézus Krisztusnak napján."
        },
        {
            "type": "line",
            "value": "Hű az Isten, ki elhívott titeket az ő Fiával, a mi Urunk Jézus Krisztussal való közösségre,"
        },
        {
            "type": "line",
            "value": "Kérlek azonban titeket atyámfiai, a mi Urunk Jézus Krisztus nevére, hogy mindnyájan egyképpen szóljatok és ne legyenek köztetek szakadások, de legyetek teljesen egyek ugyanazon értelemben és ugyanazon véleményben."
        },
        {
            "type": "line",
            "value": "Mert megtudtam felőletek atyámfiai a Kloé embereitől, hogy versengések vannak köztetek."
        },
        {
            "type": "line",
            "value": "Azt értem pedig, hogy mindenitek ezt mondja: Én Pálé vagyok, én meg Apollósé, én meg Kéfásé, én meg Krisztusé."
        },
        {
            "type": "line",
            "value": "Vajjon részekre osztatott-é a Krisztus? Vajjon Pál feszíttetett-é meg érettetek, vagy a Pál nevére kereszteltettetek-é meg?"
        },
        {
            "type": "line",
            "value": "Hálákat adok az Istennek, hogy senkit sem kereszteltem meg közületek, kivéve Krispust és Gájust,"
        },
        {
            "type": "line",
            "value": "Hogy valaki azt ne mondja, hogy a magam nevére kereszteltem."
        },
        {
            "type": "line",
            "value": "Megkereszteltem azonban Stefana házanépét is, ezenkívül nem tudom, hogy valakit mást kereszteltem volna."
        },
        {
            "type": "line",
            "value": "Mert nem azért küldött engem a Krisztus, hogy kereszteljek, hanem hogy az evangyéliomot hirdessem; de nem szólásban való bölcseséggel, hogy a Krisztus keresztje hiábavaló ne legyen."
        },
        {
            "type": "line",
            "value": "Mert a keresztről való beszéd bolondság ugyan azoknak, akik elvesznek; de nekünk, kik megtartatunk, Istennek ereje."
        },
        {
            "type": "line",
            "value": "Mert meg van írva: Elvesztem a bölcseknek bölcseségét és az értelmeseknek értelmét elvetem."
        },
        {
            "type": "line",
            "value": "Hol a bölcs? hol az írástudó? hol e világnak vitázója? Nemde nem bolondsággá tette-é Isten e világnak bölcseségét?"
        },
        {
            "type": "line",
            "value": "Mert minekutána az Isten bölcseségében nem ismerte meg a világ a bölcseség által az Istent, tetszék az Istennek, hogy az igehirdetés bolondsága által tartsa meg a hívőket."
        },
        {
            "type": "line",
            "value": "Mert egyfelől a zsidók jelt kívánnak, másfelől a görögök bölcseséget keresnek."
        },
        {
            "type": "line",
            "value": "Mi pedig Krisztust prédikáljuk, mint megfeszítettet, a zsidóknak ugyan botránkozást, a görögöknek pedig bolondságot;"
        },
        {
            "type": "line",
            "value": "Ámde magoknak a hivatalosoknak, úgy zsidóknak, mint görögöknek Krisztust, Istennek hatalmát és Istennek bölcseségét."
        },
        {
            "type": "line",
            "value": "Mert az Isten bolondsága bölcsebb az embereknél, és az Isten erőtelensége erősebb az embereknél."
        },
        {
            "type": "line",
            "value": "Mert tekintsétek csak a ti hivatástokat, atyámfiai, hogy nem sokan hívattak bölcsek test szerint, nem sokan hatalmasak, nem sokan nemesek;"
        },
        {
            "type": "line",
            "value": "Hanem a világ bolondjait választotta ki magának az Isten, hogy megszégyenítse a bölcseket; és a világ erőtleneit választotta ki magának az Isten, hogy megszégyenítse az erőseket;"
        },
        {
            "type": "line",
            "value": "És a világ nemteleneit és megvetettjeit választotta ki magának az Isten, és a semmiket, hogy a valamiket megsemmisítse:"
        },
        {
            "type": "line",
            "value": "Hogy ne dicsekedjék ő előtte egy test sem."
        },
        {
            "type": "line",
            "value": "Tőle vagytok pedig ti a Krisztus Jézusban, ki bölcseségül lőn nékünk Istentől, és igazságul, szentségül és váltságul:"
        },
        {
            "type": "line",
            "value": "Hogy, amint meg van írva: Aki dicsekedik, az Úrban dicsekedjék."
        }
    ]
}
