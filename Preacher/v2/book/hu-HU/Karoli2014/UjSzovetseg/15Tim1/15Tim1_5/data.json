{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Az idősb embert ne dorgáld meg, hanem intsed mint atyádat; az ifjabbakat mint atyádfiait;"
        },
        {
            "type": "line",
            "value": "Az idősb asszonyokat mint anyákat; az ifjabbakat mint nőtestvéreidet, teljes tisztasággal."
        },
        {
            "type": "line",
            "value": "Az özvegyasszonyokat, akik valóban özvegyek, tiszteld."
        },
        {
            "type": "line",
            "value": "Ha pedig valamely özvegyasszonynak gyermekei vagy unokái vannak, tanulják meg, hogy első sorban a maguk háza iránt legyenek istenfélők, és adják meg szüleiknek a viszont tartozást; mert ez szép és kedves dolog Isten előtt."
        },
        {
            "type": "line",
            "value": "A valóban özvegy és magára hagyatott asszony pedig reménységét az Istenben veti, és foglalatos a könyörgésekben és imádságokban éjjel és nappal."
        },
        {
            "type": "line",
            "value": "A bujálkodó pedig élvén megholt."
        },
        {
            "type": "line",
            "value": "És ezeket hirdesd, hogy feddhetetlenek legyenek."
        },
        {
            "type": "line",
            "value": "Ha pedig valaki az övéiről és főképpen az ő házanépéről gondot nem visel: a hitet megtagadta, és rosszabb a hitetlennél."
        },
        {
            "type": "line",
            "value": "Özvegyasszonyul hatvan éven alul levő meg ne választassék; egy férj felesége lett légyen,"
        },
        {
            "type": "line",
            "value": "Akinek jó cselekedetekről bizonysága van; ha gyermeket nevelt, ha vendéglátó volt, ha a szentek lábait mosta, ha a nyomorultakon segített, ha minden jó cselekedetben foglalatos vala."
        },
        {
            "type": "line",
            "value": "A fiatalabb özvegyasszonyokat pedig mellőzd; mert ha gerjedeznek Krisztus ellenére, férjhez akarnak menni:"
        },
        {
            "type": "line",
            "value": "Ezeknek ítélete megvan, mivelhogy az első hitet megvetették."
        },
        {
            "type": "line",
            "value": "Egyszersmind pedig dologkerülők lévén, megtanulják a házról-házra való járogatást; sőt nemcsak dologkerülők, hanem fecsegők is és más dolgába avatkozók, olyanokat szólván, amiket nem kellene."
        },
        {
            "type": "line",
            "value": "Akarom tehát, hogy a fiatalabbak férjhez menjenek, gyermekeket szűljenek, háztartást vigyenek, és semminemű alkalmat se adjanak az ellenségnek a szidalmazásra."
        },
        {
            "type": "line",
            "value": "Mert némelyek már elhajlottak a Sátánhoz."
        },
        {
            "type": "line",
            "value": "Ha valamely hívő férfinak vagy nőnek vannak özvegyei, segítse azokat, és ne terheltessék meg a gyülekezet; hogy azokat segíthesse, akik valóban özvegyek."
        },
        {
            "type": "line",
            "value": "A jól forgolódó presbiterek kettős tisztességre méltattassanak, főképpen akik a beszédben és tanításban fáradoznak."
        },
        {
            "type": "line",
            "value": "Mert azt mondja az Írás: A nyomtató ökörnek ne kösd be a száját; és: Méltó a munkás a maga jutalmára."
        },
        {
            "type": "line",
            "value": "Presbiter ellen vádat ne fogadj el, hanem csak két vagy három tanúbizonyságra."
        },
        {
            "type": "line",
            "value": "A vétkeseket mindenek előtt fedd meg, hogy a többiek is megfélemljenek."
        },
        {
            "type": "line",
            "value": "Kérve kérlek az Istenre és Krisztus Jézusra és a kiválasztott angyalokra, hogy ezeket tartsd meg előítélet nélkül, semmit sem cselekedvén részrehajlásból."
        },
        {
            "type": "line",
            "value": "A kézrátevést el ne hirtelenkedd, se ne légy részes a más bűneiben; tenmagadat tisztán tartsd."
        },
        {
            "type": "line",
            "value": "Ne légy tovább vízivó, hanem élj egy kevés borral, gyomrodra és gyakori gyengélkedésedre való tekintetből."
        },
        {
            "type": "line",
            "value": "Némely embereknek a bűnei nyilvánvalók, előttök mennek az ítéletre; némelyeket pedig hátul követnek is."
        },
        {
            "type": "line",
            "value": "Hasonlóképpen a jó cselekedetek is nyilvánvalók; és amelyek másképpen vannak, azok sem titkolhatók el."
        }
    ]
}
