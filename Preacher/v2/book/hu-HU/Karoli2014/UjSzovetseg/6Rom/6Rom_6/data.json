{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Mit mondunk tehát? Megmaradjunk-é a bűnben, hogy a kegyelem annál nagyobb legyen?"
        },
        {
            "type": "line",
            "value": "Távol legyen: akik meghaltunk a bűnnek, mimódon élnénk még abban?"
        },
        {
            "type": "line",
            "value": "Avagy nem tudjátok-é, hogy akik megkeresztelkedtünk Krisztus Jézusba, az ő halálába keresztelkedtünk meg?"
        },
        {
            "type": "line",
            "value": "Eltemettettünk azért ő vele együtt a keresztség által a halálba: hogy miképpen feltámasztatott Krisztus a halálból az Atyának dicsősége által, azonképpen mi is új életben járjunk."
        },
        {
            "type": "line",
            "value": "Mert ha az ő halálának hasonlatossága szerint vele egygyé lettünk, bizonyára feltámadásáé szerint is azok leszünk."
        },
        {
            "type": "line",
            "value": "Tudván azt, hogy a mi ó emberünk ő vele megfeszíttetett, hogy megerőtelenüljön a bűnnek teste, hogy ezután ne szolgáljunk a bűnnek:"
        },
        {
            "type": "line",
            "value": "Mert aki meghalt, felszabadult a bűn alól."
        },
        {
            "type": "line",
            "value": "Hogyha pedig meghaltunk Krisztussal, hisszük, hogy élünk is ő vele."
        },
        {
            "type": "line",
            "value": "Tudván, hogy Krisztus, aki feltámadott a halálból, többé meg nem hal; a halál többé rajta nem uralkodik,"
        },
        {
            "type": "line",
            "value": "Mert hogy meghalt, a bűnnek halt meg egyszer; hogy pedig él, az Istennek él."
        },
        {
            "type": "line",
            "value": "Ezenképpen gondoljátok ti is, hogy meghaltatok a bűnnek, de éltek az Istennek a mi Urunk Jézus Krisztusban."
        },
        {
            "type": "line",
            "value": "Ne uralkodjék tehát a bűn a ti halandó testetekben, hogy engedjetek néki az ő kívánságaiban:"
        },
        {
            "type": "line",
            "value": "Se ne szánjátok oda a ti tagjaitokat hamisságnak fegyvereiül a bűnnek; hanem szánjátok oda magatokat az Istennek, mint akik a halálból életre keltetek, és a ti tagjaitokat igazságnak fegyvereiül az Istennek."
        },
        {
            "type": "line",
            "value": "Mert a bűn ti rajtatok nem uralkodik; mert nem vagytok törvény alatt, hanem kegyelem alatt."
        },
        {
            "type": "line",
            "value": "Mit is tehát? Vétkezzünk-é mivelhogy nem vagyunk törvény alatt, hanem kegyelem alatt? Távol legyen."
        },
        {
            "type": "line",
            "value": "Avagy nem tudjátok, hogy akinek oda szánjátok magatokat szolgákul az engedelmességre, annak vagytok szolgái, akinek engedelmeskedtek: vagy a bűnnek halálra, vagy az engedelmességnek igazságra?"
        },
        {
            "type": "line",
            "value": "De hála az Istennek, hogy jóllehet a bűn szolgái voltatok, de szívetek szerint engedelmeskedtek a tudomány azon alakjának, amelyre adattatok."
        },
        {
            "type": "line",
            "value": "Felszabadulván pedig a bűn alól, az igazságnak szolgáivá lettetek."
        },
        {
            "type": "line",
            "value": "Emberi módon szólok a ti testeteknek erőtlensége miatt. Mert amiképpen oda szántátok a ti tagjaitokat a tisztátalanságnak és a hamisságnak szolgáiul a hamisságra: azonképpen szánjátok oda most a ti tagjaitokat szolgáiul az igazságnak a megszenteltetésre."
        },
        {
            "type": "line",
            "value": "Mert mikor a bűn szolgái valátok, az igazságtól szabadok valátok."
        },
        {
            "type": "line",
            "value": "Micsoda gyümölcsét vettétek azért akkor azoknak, amiket most szégyenletek? mert azoknak a vége halál."
        },
        {
            "type": "line",
            "value": "Most pedig, minekutána felszabadultatok a bűn alól, szolgáivá lettetek pedig az Istennek: megvan a gyümölcsötök a megszenteltetésre, a vége pedig örök élet."
        }
    ]
}
