{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Ezek után elméne Jézus a galileai tengeren, a Tiberiáson túl."
        },
        {
            "type": "line",
            "value": "És nagy sokaság követé őt, mivelhogy látják vala az ő csodatételeit, amelyeket cselekszik vala a betegeken."
        },
        {
            "type": "line",
            "value": "Felméne pedig Jézus a hegyre, és leüle ott a tanítványaival."
        },
        {
            "type": "line",
            "value": "Közel vala pedig husvét, a zsidók ünnepe."
        },
        {
            "type": "line",
            "value": "Mikor azért felemelé Jézus a szemeit, és látá, hogy nagy sokaság jő hozzá, monda Filepnek: Honnan vegyünk kenyeret, hogy ehessenek ezek?"
        },
        {
            "type": "line",
            "value": "Ezt pedig azért mondá, hogy próbára tegye őt; mert ő maga tudta, mit akar vala cselekedni."
        },
        {
            "type": "line",
            "value": "Felele néki Filep: Kétszáz dénár árú kenyér nem elég ezeknek, hogy mindenikök kapjon valami keveset."
        },
        {
            "type": "line",
            "value": "Monda néki egy az ő tanítványai közül, András, a Simon Péter testvére:"
        },
        {
            "type": "line",
            "value": "Van itt egy gyermek, akinek van öt árpa kenyere és két hala; de mi az ennyinek?"
        },
        {
            "type": "line",
            "value": "Jézus pedig monda: Ültessétek le az embereket. Nagy fű vala pedig azon a helyen. Leülének azért a férfiak, számszerint mintegy ötezeren."
        },
        {
            "type": "line",
            "value": "Jézus pedig vevé a kenyereket, és hálát adván, adta a tanítványoknak, a tanítványok pedig a leülteknek; hasonlóképpen a halakból is, amennyit akarnak vala."
        },
        {
            "type": "line",
            "value": "Amint pedig betelének, monda az ő tanítványainak: Szedjétek össze a megmaradt darabokat, hogy semmi el ne vesszen."
        },
        {
            "type": "line",
            "value": "Összeszedék azért, és megtöltének tizenkét kosarat az öt árpa kenyérből való darabokkal, amelyek megmaradtak vala az evők után."
        },
        {
            "type": "line",
            "value": "Az emberek azért látva a jelt, amelyet Jézus tőn, mondának: Bizonnyal ez ama próféta, aki eljövendő vala a világra."
        },
        {
            "type": "line",
            "value": "Jézus azért, amint észrevevé, hogy jőni akarnak és őt elragadni, hogy királylyá tegyék, ismét elvonula egymaga a hegyre."
        },
        {
            "type": "line",
            "value": "Mikor pedig estveledék, lemenének az ő tanítványai a tengerhez,"
        },
        {
            "type": "line",
            "value": "És beszállva a hajóba, mennek vala a tengeren túl Kapernaumba. És már sötétség volt, és még nem ment vala hozzájuk Jézus."
        },
        {
            "type": "line",
            "value": "És a tenger a nagy szél fúvása miatt háborog vala."
        },
        {
            "type": "line",
            "value": "Mikor azért huszonöt, vagy harminc futamatnyira beevezének, megláták Jézust, amint jár vala a tengeren és a hajóhoz közeledik vala: és megrémülének."
        },
        {
            "type": "line",
            "value": "Ő pedig monda nékik: Én vagyok, ne féljetek!"
        },
        {
            "type": "line",
            "value": "Be akarák azért őt venni a hajóba: és a hajó azonnal ama földnél vala, amelyre menének."
        },
        {
            "type": "line",
            "value": "Másnap a sokaság, amely a tengeren túl állott vala, látva, hogy nem vala ott más hajó, csak az az egy, amelybe a Jézus tanítványai szállottak, és hogy Jézus nem ment be az ő tanítványaival a hajóba, hanem csak az ő tanítványai mentek el,"
        },
        {
            "type": "line",
            "value": "De jöttek más hajók Tiberiásból közel ahhoz a helyhez, ahol a kenyeret ették, miután hálákat adott az Úr:"
        },
        {
            "type": "line",
            "value": "Mikor azért látta a sokaság, hogy sem Jézus, sem a tanítványai nincsenek ott, beszállának ők is a hajókba, és elmenének Kapernaumba, keresvén Jézust."
        },
        {
            "type": "line",
            "value": "És megtalálván őt a tengeren túl, mondának néki: Mester, mikor jöttél ide?"
        },
        {
            "type": "line",
            "value": "Felele nékik Jézus és monda: Bizony, bizony mondom néktek: nem azért kerestek engem, hogy jeleket láttatok, hanem azért, mert ettetek ama kenyerekből, és jóllaktatok."
        },
        {
            "type": "line",
            "value": "Munkálkodjatok ne az eledelért, amely elvész, hanem az eledelért, amely megmarad az örök életre, amelyet az embernek Fia ád majd néktek; mert őt az Atya pecsételte el, az Isten."
        },
        {
            "type": "line",
            "value": "Mondának azért néki: Mit csináljunk, hogy az Isten dolgait cselekedjük?"
        },
        {
            "type": "line",
            "value": "Felele Jézus és monda nékik: Az az Isten dolga, hogy higyjetek abban, akit ő küldött."
        },
        {
            "type": "line",
            "value": "Mondának azért néki: Micsoda jelt mutatsz tehát te, hogy lássuk és higyjünk néked? Mit művelsz?"
        },
        {
            "type": "line",
            "value": "A mi atyáink a mannát ették a pusztában; amint meg van írva: Mennyei kenyeret adott vala enniök."
        },
        {
            "type": "line",
            "value": "Monda azért nékik Jézus: Bizony, bizony mondom néktek: nem Mózes adta néktek a mennyei kenyeret, hanem az én Atyám adja majd néktek az igazi mennyei kenyeret."
        },
        {
            "type": "line",
            "value": "Mert az az Istennek kenyere, amely mennyből száll alá, és életet ád a világnak."
        },
        {
            "type": "line",
            "value": "Mondának azért néki: Uram, mindenkor add nékünk ezt a kenyeret!"
        },
        {
            "type": "line",
            "value": "Jézus pedig monda nékik: Én vagyok az életnek ama kenyere; aki hozzám jő, semmiképpen meg nem éhezik, és aki hisz bennem, meg nem szomjúhozik soha."
        },
        {
            "type": "line",
            "value": "De mondám néktek, hogy noha láttatok is engem, még sem hisztek."
        },
        {
            "type": "line",
            "value": "Minden, amit nékem ád az Atya, én hozzám jő; és azt, aki hozzám jő, semmiképpen ki nem vetem."
        },
        {
            "type": "line",
            "value": "Mert azért szállottam le a mennyből, hogy ne a magam akaratát cselekedjem, hanem annak akaratát, aki elküldött engem."
        },
        {
            "type": "line",
            "value": "Az pedig az Atyának akarata, aki elküldött engem, hogy amit nékem adott, abból semmit el ne veszítsek, hanem feltámasszam azt az utolsó napon."
        },
        {
            "type": "line",
            "value": "Az pedig annak az akarata, aki elküldött engem, hogy mindaz, aki látja a Fiút és hisz ő benne, örök élete legyen; és én feltámasszam azt azt utolsó napon."
        },
        {
            "type": "line",
            "value": "Zúgolódának azért a zsidók ő ellene, hogy azt mondá: Én vagyok az a kenyér, amely a mennyből szállott alá."
        },
        {
            "type": "line",
            "value": "És mondának: Nem ez-é Jézus, a József fia, akinek mi ismerjük atyját és anyját? mimódon mondja hát ez, hogy: A mennyből szállottam alá?"
        },
        {
            "type": "line",
            "value": "Felele azért Jézus és monda nékik: Ne zúgolódjatok egymás között!"
        },
        {
            "type": "line",
            "value": "Senki sem jöhet én hozzám, hanemha az Atya vonja azt, aki elküldött engem; én pedig feltámasztom azt az utolsó napon."
        },
        {
            "type": "line",
            "value": "Meg van írva a prófétáknál: És mindnyájan Istentől tanítottak lesznek. Valaki azért az Atyától hallott, és tanult, én hozzám jő."
        },
        {
            "type": "line",
            "value": "Nem hogy az Atyát valaki látta, csak az, aki Istentől van, az látta az Atyát."
        },
        {
            "type": "line",
            "value": "Bizony, bizony mondom néktek: Aki én bennem hisz, örök élete van annak."
        },
        {
            "type": "line",
            "value": "Én vagyok az életnek kenyere."
        },
        {
            "type": "line",
            "value": "A ti atyáitok a mannát ették a pusztában, és meghaltak."
        },
        {
            "type": "line",
            "value": "Ez az a kenyér, amely a mennyből szállott alá, hogy kiki egyék belőle és meg ne haljon."
        },
        {
            "type": "line",
            "value": "Én vagyok amaz élő kenyér, amely a mennyből szállott alá; ha valaki eszik e kenyérből, él örökké. És az a kenyér pedig, amelyet én adok, az én testem, amelyet én adok a világ életéért."
        },
        {
            "type": "line",
            "value": "Tusakodának azért a zsidók egymás között, mondván: Mimódon adhatja ez nékünk a testét, hogy azt együk?"
        },
        {
            "type": "line",
            "value": "Monda azért nékik Jézus: Bizony, bizony mondom néktek: Ha nem eszitek az ember Fiának testét és nem isszátok az ő vérét, nincs élet bennetek."
        },
        {
            "type": "line",
            "value": "Aki eszi az én testemet és issza az én véremet, örök élete van annak, és én feltámasztom azt az utolsó napon."
        },
        {
            "type": "line",
            "value": "Mert az én testem bizony étel és az én vérem bizony ital."
        },
        {
            "type": "line",
            "value": "Aki eszi az én testemet és issza az én véremet, az én bennem lakozik és én is abban."
        },
        {
            "type": "line",
            "value": "Amiként elküldött engem amaz élő Atya, és én az Atya által élek: akként az is, aki engem eszik, él én általam."
        },
        {
            "type": "line",
            "value": "Ez az a kenyér, amely a mennyből szállott alá; nem úgy, amint a ti atyáitok evék a mannát és meghalának: aki ezt a kenyeret eszi, él örökké."
        },
        {
            "type": "line",
            "value": "Ezeket mondá a zsinagógában, amikor tanít vala Kapernaumban."
        },
        {
            "type": "line",
            "value": "Sokan azért, akik hallák ezeket az ő tanítványai közül, mondának: Kemény beszéd ez; ki hallgathatja őt?"
        },
        {
            "type": "line",
            "value": "Tudván pedig Jézus ő magában, hogy e miatt zúgolódnak az ő tanítványai, monda nékik: Titeket ez megbotránkoztat?"
        },
        {
            "type": "line",
            "value": "Hát ha meglátjátok az embernek Fiát felszállani oda, ahol elébb vala?!"
        },
        {
            "type": "line",
            "value": "A lélek az, ami megelevenít, a test nem használ semmit: a beszédek, amelyeket én szólok néktek, lélek és élet."
        },
        {
            "type": "line",
            "value": "De vannak némelyek közöttetek, akik nem hisznek. Mert eleitől fogva tudta Jézus, kik azok, akik nem hisznek, és ki az, aki elárulja őt."
        },
        {
            "type": "line",
            "value": "És monda: Azért mondtam néktek, hogy senki sem jöhet én hozzám, hanemha az én Atyámtól van megadva néki."
        },
        {
            "type": "line",
            "value": "Ettől fogva sokan visszavonulának az ő tanítványai közül és nem járnak vala többé ő vele."
        },
        {
            "type": "line",
            "value": "Monda azért Jézus a tizenkettőnek: Vajjon ti is el akartok-é menni?"
        },
        {
            "type": "line",
            "value": "Felele néki Simon Péter: Uram, kihez mehetnénk? Örök életnek beszéde van te nálad."
        },
        {
            "type": "line",
            "value": "És mi elhittük és megismertük, hogy te vagy a Krisztus, az élő Istennek Fia."
        },
        {
            "type": "line",
            "value": "Felele nékik Jézus: Nem én választottalak-é ki titeket, a tizenkettőt? és egy közületek ördög."
        },
        {
            "type": "line",
            "value": "Értette pedig Júdás Iskáriótest, Simon fiát, mert ez akarta őt elárulni, noha egy volt a tizenkettő közül."
        }
    ]
}
