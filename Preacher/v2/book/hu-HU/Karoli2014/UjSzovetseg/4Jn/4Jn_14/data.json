{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "Ne nyugtalankodjék a ti szívetek: higyjetek Istenben, és higyjetek én bennem."
        },
        {
            "type": "line",
            "value": "Az én Atyámnak házában sok lakóhely van; ha pedig nem volna, megmondtam volna néktek. Elmegyek, hogy helyet készítsek néktek."
        },
        {
            "type": "line",
            "value": "És ha majd elmegyek és helyet készítek néktek, ismét eljövök és magamhoz veszlek titeket; hogy ahol én vagyok, ti is ott legyetek."
        },
        {
            "type": "line",
            "value": "És hogy hová megyek én, tudjátok; az útat is tudjátok."
        },
        {
            "type": "line",
            "value": "Monda néki Tamás: Uram, nem tudjuk hová mégy; mimódon tudhatjuk azért az útat?"
        },
        {
            "type": "line",
            "value": "Monda néki Jézus: Én vagyok az út, az igazság és az élet; senki sem mehet az Atyához, hanemha én általam."
        },
        {
            "type": "line",
            "value": "Ha megismertetek volna engem, megismertétek volna az én Atyámat is; és mostantól fogva ismeritek őt, és láttátok őt."
        },
        {
            "type": "line",
            "value": "Monda néki Filep: Uram, mutasd meg nékünk az Atyát, és elég nékünk!"
        },
        {
            "type": "line",
            "value": "Monda néki Jézus: Annyi idő óta veletek vagyok, és még sem ismertél meg engem, Filep? aki engem látott, látta az Atyát; mimódon mondod azért te: Mutasd meg nékünk az Atyát?"
        },
        {
            "type": "line",
            "value": "Nem hiszed-é, hogy én az Atyában vagyok, és az Atya én bennem van? A beszédeket, amelyeket én mondok néktek, nem magamtól mondom; hanem az Atya, aki én bennem lakik, ő cselekszi e dolgokat."
        },
        {
            "type": "line",
            "value": "Higyjetek nékem, hogy én az Atyában vagyok, és az Atya én bennem van; ha pedig nem, magokért a cselekedetekért higyjetek nékem."
        },
        {
            "type": "line",
            "value": "Bizony, bizony mondom néktek: Aki hisz én bennem, az is cselekszi majd azokat a cselekedeteket, amelyeket én cselekeszem; és nagyobbakat is cselekszik azoknál; mert én az én Atyámhoz megyek."
        },
        {
            "type": "line",
            "value": "És akármit kértek majd az én nevemben, megcselekszem azt, hogy dicsőíttessék az Atya a Fiúban."
        },
        {
            "type": "line",
            "value": "Ha valamit kértek az én nevemben, én megcselekszem azt."
        },
        {
            "type": "line",
            "value": "Ha engem szerettek, az én parancsolataimat megtartsátok."
        },
        {
            "type": "line",
            "value": "És én kérem az Atyát, és más vígasztalót ád néktek, hogy veletek maradjon mindörökké."
        },
        {
            "type": "line",
            "value": "Az igazságnak ama Lelkét: akit a világ be nem fogadhat, mert nem látja őt és nem ismeri őt; de ti ismeritek őt, mert nálatok lakik, és bennetek marad."
        },
        {
            "type": "line",
            "value": "Nem hagylak titeket árvákul; eljövök ti hozzátok."
        },
        {
            "type": "line",
            "value": "Még egy kevés idő és a világ nem lát engem többé; de ti megláttok engem: mert én élek, ti is élni fogtok."
        },
        {
            "type": "line",
            "value": "Azon a napon megtudjátok majd ti, hogy én az én Atyámban vagyok, és ti én bennem, és én ti bennetek."
        },
        {
            "type": "line",
            "value": "Aki ismeri az én parancsolataimat és megtartja azokat, az szeret engem; aki pedig engem szeret, azt szereti az én Atyám, én is szeretem azt, és kijelentem magamat annak."
        },
        {
            "type": "line",
            "value": "Monda néki Júdás (nem az Iskáriótes): Uram, mi dolog, hogy nékünk jelented ki magadat, és nem a világnak?"
        },
        {
            "type": "line",
            "value": "Felele Jézus és monda néki: Ha valaki szeret engem, megtartja az én beszédemet: és az én Atyám szereti azt, és ahhoz megyünk, és annál lakozunk."
        },
        {
            "type": "line",
            "value": "Aki nem szeret engem, nem tartja meg az én beszédeimet: és az a beszéd, amelyet hallotok, nem az enyém, hanem az Atyáé, aki küldött engem."
        },
        {
            "type": "line",
            "value": "Ezeket beszéltem néktek, amíg veletek valék."
        },
        {
            "type": "line",
            "value": "Ama vígasztaló pedig, a Szent Lélek, akit az én nevemben küld az Atya, az mindenre megtanít majd titeket, és eszetekbe juttatja mindazokat, amiket mondottam néktek."
        },
        {
            "type": "line",
            "value": "Békességet hagyok néktek; az én békességemet adom néktek: nem úgy adom én néktek, amint a világ adja. Ne nyugtalankodjék a ti szívetek, se ne féljen!"
        },
        {
            "type": "line",
            "value": "Hallottátok, hogy én azt mondtam néktek: Elmegyek, és eljövök hozzátok. Ha szeretnétek engem, örvendeznétek, hogy azt mondtam: Elmegyek az Atyához; mert az én Atyám nagyobb nálamnál."
        },
        {
            "type": "line",
            "value": "És most mondtam meg néktek, mielőtt meglenne: hogy amikor majd meglesz, higyjetek."
        },
        {
            "type": "line",
            "value": "Nem sokat beszélek már veletek, mert jön a világ fejedelme: és én bennem nincsen semmije;"
        },
        {
            "type": "line",
            "value": "De, hogy megtudja a világ, hogy szeretem az Atyát és úgy cselekszem, amint az én Atyám parancsolta nékem: keljetek fel, menjünk el innen."
        }
    ]
}
