{
   "meta": {
   "type": "text",
   "name": "28. Fejezet"
   },
   "data": [
        {
            "type": "line",
            "value": "A szombat végén pedig, a hét első napjára virradólag, kiméne Mária Magdaléna és a másik Mária, hogy megnézzék a sírt."
        },
        {
            "type": "line",
            "value": "És ímé nagy földindulás lőn; mert az Úrnak angyala leszállván a mennyből, és oda menvén, elhengeríté a követ a sír szájáról, és reá üle arra."
        },
        {
            "type": "line",
            "value": "A tekintete pedig olyan volt, mint a villámlás, és a ruhája fehér, mint a hó."
        },
        {
            "type": "line",
            "value": "Az őrizők pedig tőle való féltökben megrettenének, és olyanokká lőnek mint a holtak."
        },
        {
            "type": "line",
            "value": "Az angyal pedig megszólalván, monda az asszonyoknak: Ti ne féljetek; mert tudom, hogy a megfeszített Jézust keresitek."
        },
        {
            "type": "line",
            "value": "Nincsen itt, mert feltámadott, amint megmondotta volt. Jertek, lássátok a helyet, ahol feküdt vala az Úr."
        },
        {
            "type": "line",
            "value": "És menjetek gyorsan és mondjátok meg az ő tanítványainak, hogy feltámadott a halálból; és ímé előttetek megy Galileába; ott meglátjátok őt, ímé megmondottam néktek."
        },
        {
            "type": "line",
            "value": "És gyorsan eltávozván a sírtól félelemmel és nagy örömmel, futnak vala, hogy megmondják az ő tanítványainak."
        },
        {
            "type": "line",
            "value": "Mikor pedig mennek vala, hogy megmondják az ő tanítványainak, ímé szembe jöve ő velök Jézus, mondván: Legyetek üdvözölve! Azok pedig hozzá járulván, megragadák az ő lábait, és leborulának előtte."
        },
        {
            "type": "line",
            "value": "Akkor monda nékik Jézus: Ne féljetek; menjetek el, mondjátok meg az én atyámfiainak, hogy menjenek Galileába, és ott meglátnak engem."
        },
        {
            "type": "line",
            "value": "A mialatt pedig ők mennek vala, ímé az őrségből némelyek bemenvén a városba, megjelentének a főpapoknak mindent ami történt."
        },
        {
            "type": "line",
            "value": "És egybegyülekezvén a vénekkel együtt, és tanácsot tartván, sok pénzt adának a vitézeknek,"
        },
        {
            "type": "line",
            "value": "Ezt mondván: Mondjátok, hogy: Az ő tanítványai odajövén éjjel, ellopák őt, mikor mi aluvánk."
        },
        {
            "type": "line",
            "value": "És ha ez a helytartó fülébe jut, mi elhitetjük őt, és kimentünk titeket a bajból."
        },
        {
            "type": "line",
            "value": "Azok pedig fölvevén a pénzt, úgy cselekedének, amint megtanították őket. És elterjedt ez a hír a zsidók között mind e mai napig."
        },
        {
            "type": "line",
            "value": "A tizenegy tanítvány pedig elméne Galileába, a hegyre, ahová Jézus rendelte vala őket."
        },
        {
            "type": "line",
            "value": "És mikor megláták őt, leborulának előtte; némelyek pedig kételkedének."
        },
        {
            "type": "line",
            "value": "És hozzájuk menvén Jézus, szóla nékik, mondván: Nékem adatott minden hatalom mennyen és földön."
        },
        {
            "type": "line",
            "value": "Elmenvén azért, tegyetek tanítványokká minden népeket, megkeresztelvén őket az Atyának, a Fiúnak és a Szent Léleknek nevében,"
        },
        {
            "type": "line",
            "value": "Tanítván őket, hogy megtartsák mindazt, amit én parancsoltam néktek: és ímé én ti veletek vagyok minden napon a világ végezetéig. Ámen!"
        }
    ]
}
