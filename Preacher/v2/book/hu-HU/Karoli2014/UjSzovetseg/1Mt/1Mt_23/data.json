{
   "meta": {
   "type": "text",
   "name": "23. Fejezet"
   },
   "data": [
        {
            "type": "line",
            "value": "Akkor szóla Jézus a sokaságnak és az ő tanítványainak,"
        },
        {
            "type": "line",
            "value": "Mondván: Az írástudók és a farizeusok a Mózes székében ülnek:"
        },
        {
            "type": "line",
            "value": "Annakokáért amit parancsolnak néktek, mindazt megtartsátok és megcselekedjétek; de az ő cselekedeteik szerint ne cselekedjetek. Mert ők mondják, de nem cselekszik."
        },
        {
            "type": "line",
            "value": "Mert ők nehéz és elhordozhatatlan terheket kötöznek egybe, és az emberek vállaira vetik; de ők az ujjokkal sem akarják azokat illetni."
        },
        {
            "type": "line",
            "value": "Minden ő dolgaikat pedig csak azért cselekszik, hogy lássák őket az emberek: mert megszélesítik az ő homlokszíjjaikat; és megnagyobbítják az ő köntöseik peremét;"
        },
        {
            "type": "line",
            "value": "És szeretik a lakomákon a főhelyet, és a gyülekezetekben az elölülést."
        },
        {
            "type": "line",
            "value": "És a piacokon való köszöntéseket, és hogy az emberek így hívják őket: Mester, Mester!"
        },
        {
            "type": "line",
            "value": "Ti pedig ne hivassátok magatokat Mesternek, mert egy a ti Mesteretek, a Krisztus; ti pedig mindnyájan testvérek vagytok."
        },
        {
            "type": "line",
            "value": "Atyátoknak se hívjatok senkit e földön; mert egy a ti Atyátok, aki a mennyben van."
        },
        {
            "type": "line",
            "value": "Doktoroknak se hivassátok magatokat, mert egy a ti Doktorotok, a Krisztus."
        },
        {
            "type": "line",
            "value": "Hanem aki a nagyobb közöttetek, legyen a ti szolgátok."
        },
        {
            "type": "line",
            "value": "Mert aki magát felmagasztalja, megaláztatik; és aki magát megalázza, felmagasztaltatik."
        },
        {
            "type": "line",
            "value": "De jaj néktek képmutató írástudók és farizeusok, mert a mennyeknek országát bezárjátok az emberek előtt; mivelhogy ti nem mentek be, akik be akarnának menni, azokat sem bocsátjátok be."
        },
        {
            "type": "line",
            "value": "Jaj néktek képmutató írástudók és farizeusok, mert felemésztitek az özvegyek házát, és színből hosszan imádkoztok; ezért annál súlyosabb lesz a ti büntetéstek."
        },
        {
            "type": "line",
            "value": "Jaj néktek képmutató írástudók és farizeusok! mert megkerülitek a tengert és a földet, hogy egy pogányt zsidóvá tegyetek; és ha azzá lett, a gyehenna fiává teszitek őt, kétszerte inkább magatoknál."
        },
        {
            "type": "line",
            "value": "Jaj néktek vak vezérek, akik ezt mondjátok: Ha valaki a templomra esküszik, semmi az; de ha valaki a templom aranyára esküszik, tartozik az."
        },
        {
            "type": "line",
            "value": "Bolondok és vakok: mert melyik nagyobb, az arany-é, vagy a templom, amely szentté teszi az aranyat?"
        },
        {
            "type": "line",
            "value": "És: Ha valaki az oltárra esküszik, semmi az; de ha valaki a rajta levő ajándékra esküszik, tartozik az."
        },
        {
            "type": "line",
            "value": "Bolondok és vakok: mert melyik nagyobb, az ajándék-é vagy az oltár, amely szentté teszi az ajándékot?"
        },
        {
            "type": "line",
            "value": "Aki azért az oltárra esküszik, esküszik arra és mindazokra, amik azon vannak."
        },
        {
            "type": "line",
            "value": "És aki a templomra esküszik, esküszik arra és Arra, aki abban lakozik."
        },
        {
            "type": "line",
            "value": "És aki az égre esküszik, esküszik az Isten királyiszékére és arra, ki abban ül."
        },
        {
            "type": "line",
            "value": "Jaj néktek képmutató írástudók és farizeusok! mert megdézsmáljátok a mentát, a kaprot és a köményt, és elhagyjátok amik nehezebbek a törvényben, az ítéletet, az irgalmasságot és a hívséget: pedig ezeket kellene cselekedni, és amazokat sem elhagyni."
        },
        {
            "type": "line",
            "value": "Vak vezérek, akik megszűritek a szúnyogot, a tevét pedig elnyelitek."
        },
        {
            "type": "line",
            "value": "Jaj néktek képmutató írástudók és farizeusok! mert megtisztítjátok a pohárnak és tálnak külsejét, belől pedig rakvák azok ragadománynyal és mértékletlenséggel."
        },
        {
            "type": "line",
            "value": "Vak farizeus, tisztítsd meg előbb a pohár és tál belsejét, hogy külsejük is tiszta legyen."
        },
        {
            "type": "line",
            "value": "Jaj néktek képmutató írástudók és farizeusok, mert hasonlatosak vagytok a meszelt sírokhoz, amelyek kívülről szépeknek tetszenek, belől pedig holtaknak csontjaival és minden undoksággal rakvák."
        },
        {
            "type": "line",
            "value": "Épen így ti is, kívülről igazaknak látszotok ugyan az emberek előtt, de belől rakva vagytok képmutatással és törvénytelenséggel."
        },
        {
            "type": "line",
            "value": "Jaj néktek képmutató írástudók és farizeusok! mert építitek a próféták sírjait és ékesgetitek az igazak síremlékeit."
        },
        {
            "type": "line",
            "value": "És ezt mondjátok: Ha mi atyáink korában éltünk volna, nem lettünk volna az ő bűntársaik a próféták vérében."
        },
        {
            "type": "line",
            "value": "Így hát magatok ellen tesztek bizonyságot, hogy fiai vagytok azoknak, akik megölték a prófétákat."
        },
        {
            "type": "line",
            "value": "Töltsétek be ti is a ti atyáitoknak mértékét!"
        },
        {
            "type": "line",
            "value": "Kígyók, mérges kígyóknak fajzatai, miképpen kerülitek ki a gyehennának büntetését?"
        },
        {
            "type": "line",
            "value": "Annakokáért ímé prófétákat, bölcseket és írástudókat küldök én hozzátok: és azok közül némelyeket megöltök, és megfeszítetek, másokat azok közül a ti zsinagógáitokban megostoroztok és városról-városra üldöztök."
        },
        {
            "type": "line",
            "value": "Hogy reátok szálljon minden igaz vér, amely kiömlött a földön, az igaz Ábelnek vérétől Zakariásnak, a Barakiás fiának véréig, akit a templom és az oltár között megöltetek."
        },
        {
            "type": "line",
            "value": "Bizony mondom néktek, mindezek reá következnek erre a nemzetségre."
        },
        {
            "type": "line",
            "value": "Jeruzsálem, Jeruzsálem! Ki megölöd a prófétákat és megkövezed azokat, akik te hozzád küldettek, hányszor akartam egybegyűjteni a te fiaidat, miképpen a tyúk egybegyűjti kis csirkéit szárnya alá; és te nem akartad."
        },
        {
            "type": "line",
            "value": "Ímé, pusztán hagyatik néktek a ti házatok."
        },
        {
            "type": "line",
            "value": "Mert mondom néktek: Mostantól fogva nem láttok engem mindaddig, mígnem ezt mondjátok: Áldott, aki jő az Úrnak nevében!"
        }
    ]
}
