{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Ti gyermekek szót fogadjatok a ti szüleiteknek az Úrban; mert ez az igaz."
        },
        {
            "type": "line",
            "value": "Tiszteljed a te atyádat és a te anyádat (ami az első parancsolat ígérettel)."
        },
        {
            "type": "line",
            "value": "Hogy jól legyen néked dolgod és hosszú életű légy e földön."
        },
        {
            "type": "line",
            "value": "Ti is atyák ne ingereljétek gyermekeiteket, hanem neveljétek azokat az Úr tanítása és intése szerint."
        },
        {
            "type": "line",
            "value": "Ti szolgák, engedelmesek legyetek a ti test szerint való uraitoknak félelemmel és rettegéssel, szíveteknek egyenességében, mint a Krisztusnak;"
        },
        {
            "type": "line",
            "value": "Nem a szemnek szolgálván, mint akik embereknek akarnak tetszeni, hanem mint Krisztus szolgái, cselekedvén az Istennek akaratját lélekből,"
        },
        {
            "type": "line",
            "value": "Jó akarattal, mint akik az Úrnak szolgálnak és nem embereknek;"
        },
        {
            "type": "line",
            "value": "Tudván, hogy kiki ami jót cselekszik, azt veendi az Úrtól, akár szolga legyen, akár szabados."
        },
        {
            "type": "line",
            "value": "Ti is urak, ugyanazt cselekedjétek ő velök, elhagyván a fenyegetést; tudván, hogy a ti Uratok is mennyben van, és személyválogatás nincsen Ő nála."
        },
        {
            "type": "line",
            "value": "Végezetre, atyámfiai, legyetek erősek az Úrban, és az ő hatalmas erejében."
        },
        {
            "type": "line",
            "value": "Öltözzétek föl az Isten minden fegyverét, hogy megállhassatok az ördögnek minden ravaszságával szemben."
        },
        {
            "type": "line",
            "value": "Mert nem vér és test ellen van nékünk tusakodásunk, hanem a fejedelemségek ellen, a hatalmasságok ellen, ez élet sötétségének világbírói ellen, a gonoszság lelkei ellen, melyek a magasságban vannak."
        },
        {
            "type": "line",
            "value": "Annakokáért vegyétek föl az Istennek minden fegyverét, hogy ellentállhassatok ama gonosz napon, és mindeneket elvégezvén megállhassatok."
        },
        {
            "type": "line",
            "value": "Álljatok hát elő, körül övezvén derekatokat igazlelkűséggel, és felöltözvén az igazságnak mellvasába,"
        },
        {
            "type": "line",
            "value": "És felsarúzván lábaitokat a békesség evangyéliomának készségével;"
        },
        {
            "type": "line",
            "value": "Mindezekhez fölvevén a hitnek paizsát, amelylyel ama gonosznak minden tüzes nyilát megolthatjátok;"
        },
        {
            "type": "line",
            "value": "Az idvesség sisakját is fölvegyétek, és a Léleknek kardját, amely az Isten beszéde:"
        },
        {
            "type": "line",
            "value": "Minden imádsággal és könyörgéssel imádkozván minden időben a Lélek által, és ugyanezen dologban vigyázván minden állhatatossággal és könyörgéssel minden szentekért,"
        },
        {
            "type": "line",
            "value": "Én érettem is, hogy adassék nékem szó számnak megnyitásakor, hogy bátorsággal ösmertessem meg az evangyéliom titkát,"
        },
        {
            "type": "line",
            "value": "Amelyért követséget viselek láncok között; hogy bátran szóljak arról, amiképpen kell szólanom."
        },
        {
            "type": "line",
            "value": "Hogy pedig ti is megtudjátok dolgaimat, hogy mit cselekeszem, mindent megismertet veletek Tikhikus, a szeretett atyafi és hív szolga az Úrban;"
        },
        {
            "type": "line",
            "value": "Kit éppen azért küldöttem hozzátok, hogy megismerjétek a mi dolgainkat, és megvígasztalja a ti szíveteket."
        },
        {
            "type": "line",
            "value": "Békesség az atyafiaknak és szeretet hittel egybe az Atya Istentől és az Úr Jézus Krisztustól!"
        },
        {
            "type": "line",
            "value": "A kegyelem legyen mindazokkal, akik szeretik a mi Urunk Jézus Krisztust romlatlanságban. Ámen."
        }
    ]
}
