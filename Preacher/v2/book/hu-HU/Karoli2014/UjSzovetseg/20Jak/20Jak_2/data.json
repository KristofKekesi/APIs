{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Atyámfiai ne legyen személyválogatás a ti hitetekben, amely van a dicsőség Urában, a mi Jézus Krisztusunkban."
        },
        {
            "type": "line",
            "value": "Mert ha a ti gyülekezetetekbe bemegy egy aranygyűrűs férfiú fényes ruhában, bemegy pedig egy szegény is szennyes ruhában;"
        },
        {
            "type": "line",
            "value": "És rátekinttek arra, akin a fényes ruha van, és azt mondjátok néki: Te ülj ide szépen; és a szegénynek ezt mondjátok: Te állj ott, vagy ülj ide az én zsámolyom mellé:"
        },
        {
            "type": "line",
            "value": "Nem mondtatok-é ellent magatoknak, és nem lettetek-é gonosz gondolkozású birákká?"
        },
        {
            "type": "line",
            "value": "Halljátok meg szeretett atyámfiai, avagy nem az Isten választotta-é ki e világ szegényeit, hogy gazdagok legyenek hitben, és örökösei az országnak, amelyet azoknak ígért, akik őt szeretik?"
        },
        {
            "type": "line",
            "value": "Ti pedig meggyaláztátok a szegényt. Avagy nem a gazdagok hatalmaskodnak-é rajtatok, és nem ők hurcolnak-é titeket a törvény elé?"
        },
        {
            "type": "line",
            "value": "Nem ők káromolják-é azt a szép nevet, amelyről neveztettek?"
        },
        {
            "type": "line",
            "value": "Ha ellenben megtartjátok a királyi törvényt az Írás szerint: Szeressed felebarátodat, mint tenmagadat, jól cselekesztek."
        },
        {
            "type": "line",
            "value": "De ha személyválogatók vagytok, vétkeztek, elmarasztaltatva a törvény által, mint annak megrontói."
        },
        {
            "type": "line",
            "value": "Mert ha valaki az egész törvényt megtartja is, de vét egy ellen, az egésznek megrontásában bűnös."
        },
        {
            "type": "line",
            "value": "Mert aki ezt mondotta: Ne paráználkodjál, ezt is mondotta: Ne ölj. És ha nem paráználkodol, de ölsz, törvényszegővé lettél."
        },
        {
            "type": "line",
            "value": "Úgy szóljatok és úgy cselekedjetek, mint akiket a szabadság törvénye fog megítélni."
        },
        {
            "type": "line",
            "value": "Mert az ítélet irgalmatlan az iránt, aki nem cselekszik irgalmasságot; és dicsekedik az irgalmasság az ítélet ellen."
        },
        {
            "type": "line",
            "value": "Mi a haszna, atyámfiai, ha valaki azt mondja, hogy hite van, cselekedetei pedig nincsenek? Avagy megtarthatja-é őt a hit?"
        },
        {
            "type": "line",
            "value": "Ha pedig az atyafiak, férfiak vagy nők, mezítelenek, és szűkölködnek mindennapi eledel nélkül,"
        },
        {
            "type": "line",
            "value": "És azt mondja nékik valaki ti közületek: Menjetek el békességgel, melegedjetek meg és lakjatok jól; de nem adjátok meg nékik, amikre szüksége van a testnek; mi annak a haszna?"
        },
        {
            "type": "line",
            "value": "Azonképpen a hit is, ha cselekedetei nincsenek, megholt ő magában."
        },
        {
            "type": "line",
            "value": "De mondhatja valaki: Néked hited van, nékem pedig cselekedeteim vannak. Mutasd meg nékem a te hitedet a te cselekedeteidből, és én meg fogom néked mutatni az én cselekedeteimből az én hitemet."
        },
        {
            "type": "line",
            "value": "Te hiszed, hogy az Isten egy. Jól teszed. Az ördögök is hiszik, és rettegnek."
        },
        {
            "type": "line",
            "value": "Akarod-é pedig tudni, te hiábavaló ember, hogy a hit cselekedetek nélkül megholt?"
        },
        {
            "type": "line",
            "value": "Avagy Ábrahám, a mi atyánk, nem cselekedetekből igazíttatott-é meg, felvivén Izsákot, az ő fiát az oltárra?"
        },
        {
            "type": "line",
            "value": "Látod, hogy a hit együtt munkálkodott az ő cselekedeteivel, és a cselekedetekből lett teljessé a hit;"
        },
        {
            "type": "line",
            "value": "És beteljesedett az Írás, amely ezt mondja: Hitt pedig Ábrahám az Istennek, és tulajdoníttatott néki igazságul, és Isten barátjának neveztetett."
        },
        {
            "type": "line",
            "value": "Látjátok tehát, hogy cselekedetekből igazul meg az ember, és nem csupán hitből."
        },
        {
            "type": "line",
            "value": "Hasonlatosképpen pedig a tisztátalan Ráháb is, avagy nem cselekedetekből igazíttatott-é meg, amikor a követeket házába fogadta, és más úton bocsátotta ki?"
        },
        {
            "type": "line",
            "value": "Mert amiképpen holt a test lélek nélkül, akképpen holt a hit is cselekedetek nélkül."
        }
    ]
}
