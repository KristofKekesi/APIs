{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Te annakokáért, én fiam, erősödjél meg a Krisztus Jézusban való kegyelemben;"
        },
        {
            "type": "line",
            "value": "És amiket tőlem hallottál sok bizonyság által, azokat bízzad hív emberekre, akik másoknak a tanítására is alkalmasak lesznek."
        },
        {
            "type": "line",
            "value": "Te azért a munkának terhét hordozzad, mint a Jézus Krisztus jó vitéze."
        },
        {
            "type": "line",
            "value": "Egy harcos sem elegyedik bele az élet dolgaiba; hogy tessék annak, aki őt harcossá avatta."
        },
        {
            "type": "line",
            "value": "Ha pedig küzd is valaki, nem koronáztatik meg, ha nem szabályszerűen küzd."
        },
        {
            "type": "line",
            "value": "Aki munkálkodik, a földmívelőnek kell a gyümölcsökben először részesülnie."
        },
        {
            "type": "line",
            "value": "Értsd meg amit mondok; adjon azért az Úr néked belátást mindenekben."
        },
        {
            "type": "line",
            "value": "Emlékezzél meg, hogy Jézus Krisztus feltámadott a halálból, ki a Dávid magvából való az én evangyéliomom szerint:"
        },
        {
            "type": "line",
            "value": "Amelyért, mint egy gonosztevő, szenvedek mind a fogságig; de az Istennek beszéde nincs bilincsbe verve."
        },
        {
            "type": "line",
            "value": "Annakokáért mindent elszenvedek a választottakért, hogy ők is elnyerjék a Krisztus Jézusban való idvességet örök dicsőséggel egyben."
        },
        {
            "type": "line",
            "value": "Igaz beszéd ez. Mert ha vele együtt meghaltunk, vele együtt fogunk élni is."
        },
        {
            "type": "line",
            "value": "Ha tűrünk, vele együtt fogunk uralkodni is: ha megtagadjuk, ő is megtagad minket;"
        },
        {
            "type": "line",
            "value": "Ha hitetlenkedünk, ő hű marad: ő magát meg nem tagadhatja."
        },
        {
            "type": "line",
            "value": "Ezekre emlékeztesd, kérvén kérve őket az Úr színe előtt, hogy ne vitatkozzanak haszontalanul, a hallgatóknak romlására."
        },
        {
            "type": "line",
            "value": "Igyekezzél, hogy Isten előtt becsületesen megállj, mint oly munkás, aki szégyent nem vall, aki helyesen hasogatja az igazságnak beszédét."
        },
        {
            "type": "line",
            "value": "A szentségtelen üres lármákat pedig kerüld, mert mind nagyobb istentelenségre növekednek."
        },
        {
            "type": "line",
            "value": "És az ő beszédök mint a rákfekély terjed; közülök való Himenéus és Filétus."
        },
        {
            "type": "line",
            "value": "Akik az igazság mellől eltévelyedtek, azt mondván, hogy a feltámadás már megtörtént, és feldúlják némelyeknek a hitét."
        },
        {
            "type": "line",
            "value": "Mindazáltal megáll az Istennek erős fundamentoma, melynek pecséte ez: Ismeri az Úr az övéit; és: Álljon el a hamisságtól minden, aki Krisztus nevét vallja."
        },
        {
            "type": "line",
            "value": "Nagy házban pedig nemcsak arany- és ezüstedények vannak, hanem fából és cserépből valók is; és azok közül némelyek tisztességre, némelyek pedig gyalázatra valók."
        },
        {
            "type": "line",
            "value": "Ha tehát valaki magát ezektől tisztán tartja, tisztességre való edény lesz, megszentelt, és hasznos a gazdának, minden jó cselekedetre alkalmas."
        },
        {
            "type": "line",
            "value": "Az ifjúkori kivánságokat pedig kerüld; hanem kövessed az igazságot, a hitet, a szeretetet, a békességet azokkal egyetembe, akik segítségül hívják az Urat tiszta szívből."
        },
        {
            "type": "line",
            "value": "A botor és gyermekes vitatkozásokat pedig kerüld, tudván, hogy azok háborúságokat szülnek."
        },
        {
            "type": "line",
            "value": "Az Úr szolgájának pedig nem kell torzsalkodni, hanem legyen mindenkihez nyájas, tanításra alkalmas, türelmes."
        },
        {
            "type": "line",
            "value": "Aki szelíden fenyíti az ellenszegülőket; ha talán adna nékik az Isten megtérést az igazság megismerésére,"
        },
        {
            "type": "line",
            "value": "És felocsudnának az ördög tőréből, foglyokká tétetvén az Úr szolgája által az Isten akaratára."
        }
    ]
}
