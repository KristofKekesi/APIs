{
   "meta": {
   "type": "text",
   "name": "3. Fejezet"
   },
   "data": [
        {
            "type": "line",
            "value": "Azt pedig tudd meg, hogy az utolsó napokban nehéz idők állanak be."
        },
        {
            "type": "line",
            "value": "Mert lesznek az emberek magukat szeretők, pénzsóvárgók, kérkedők, kevélyek, káromkodók, szüleik iránt engedetlenek, háládatlanok, tisztátalanok,"
        },
        {
            "type": "line",
            "value": "Szeretet nélkül valók, kérlelhetetlenek, rágalmazók, mértékletlenek, kegyetlenek, a jónak nem kedvelői."
        },
        {
            "type": "line",
            "value": "Árulók, vakmerők, felfuvalkodottak, inkább a gyönyörnek, mint Istennek szeretői."
        },
        {
            "type": "line",
            "value": "Kiknél megvan a kegyességnek látszata, de megtagadják annak erejét. És ezeket kerüld."
        },
        {
            "type": "line",
            "value": "Mert ezek közül valók azok, akik betolakodnak a házakba, és foglyul ejtik a bűnökkel megterhelt és sokféle kívánságoktól űzött asszonykákat,"
        },
        {
            "type": "line",
            "value": "Kik mindenkor tanulnak, de az igazság megismerésére soha el nem juthatnak."
        },
        {
            "type": "line",
            "value": "Miképpen pedig Jánnes és Jámbres ellene állottak Mózesnek, akképpen ezek is ellene állanak az igazságnak; megromlott elméjű, a hitre nézve nem becsületes emberek."
        },
        {
            "type": "line",
            "value": "De többre nem mennek: mert esztelenségök nyilvánvaló lesz mindenek előtt, amiképpen amazoké is az lett."
        },
        {
            "type": "line",
            "value": "Te pedig követted az én tanításomat, életmódomat, szándékomat, hitemet, hosszútűrésemet, szeretetemet, türelmemet,"
        },
        {
            "type": "line",
            "value": "Üldöztetéseimet, szenvedéseimet, amelyek rajtam estek Antiókhiában, Ikóniumban, Listrában: minémű üldöztetéseket szenvedtem! de mindezekből megszabadított engem az Úr."
        },
        {
            "type": "line",
            "value": "De mindazok is, akik kegyesen akarnak élni Krisztus Jézusban, üldöztetni fognak."
        },
        {
            "type": "line",
            "value": "A gonosz emberek pedig és az ámítók nevekednek a rosszaságban, eltévelyítvén és eltévelyedvén."
        },
        {
            "type": "line",
            "value": "De te maradj meg azokban, amiket tanultál és amik reád bízattak, tudván kitől tanultad,"
        },
        {
            "type": "line",
            "value": "És hogy gyermekségedtől fogva tudod a szent írásokat, melyek téged bölcscsé tehetnek az idvességre a Krisztus Jézusban való hit által."
        },
        {
            "type": "line",
            "value": "A teljes írás Istentől ihletett és hasznos a tanításra, a feddésre, a megjobbításra, az igazságban való nevelésre,"
        },
        {
            "type": "line",
            "value": "Hogy tökéletes legyen az Isten embere, minden jó cselekedetre felkészített."
        }
    ]
}
