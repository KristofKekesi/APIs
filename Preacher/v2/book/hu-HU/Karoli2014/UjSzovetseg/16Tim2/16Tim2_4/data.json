{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Kérlek azért az Isten és Krisztus Jézus színe előtt, aki ítélni fog élőket és holtakat az ő eljövetelekor és az ő országában."
        },
        {
            "type": "line",
            "value": "Hirdesd az ígét, állj elő vele alkalmatos, alkalmatlan időben, ints, feddj, buzdíts teljes béketűréssel és tanítással."
        },
        {
            "type": "line",
            "value": "Mert lesz idő, mikor az egészséges tudományt el nem szenvedik, hanem a saját kívánságaik szerint gyűjtenek magoknak tanítókat, mert viszket a fülök;"
        },
        {
            "type": "line",
            "value": "És az igazságtól elfordítják az ő fülöket, de a mesékhez oda fordulnak."
        },
        {
            "type": "line",
            "value": "De te józan légy mindenekben, szenvedj, az evangyélista munkáját cselekedd, szolgálatodat teljesen betöltsd."
        },
        {
            "type": "line",
            "value": "Mert én immár megáldoztatom, és az én elköltözésem ideje beállott."
        },
        {
            "type": "line",
            "value": "Ama nemes harcot megharcoltam, futásomat elvégeztem, a hitet megtartottam:"
        },
        {
            "type": "line",
            "value": "Végezetre eltétetett nékem az igazság koronája, melyet megád nékem az Úr ama napon, az igaz Bíró; nemcsak nékem pedig, hanem mindazoknak is, akik vágyva várják az ő megjelenését."
        },
        {
            "type": "line",
            "value": "Igyekezzél hozzám jőni hamar."
        },
        {
            "type": "line",
            "value": "Mert Démás engem elhagyott, e jelen való világhoz ragaszkodván, és elment Thessalónikába: Krescens Galátziába, Titus Dalmátziába."
        },
        {
            "type": "line",
            "value": "Egyedül Lukács van velem. Márkust magadhoz vévén, hozd magaddal: mert nekem alkalmas a szolgálatra."
        },
        {
            "type": "line",
            "value": "Tikhikust pedig Efézusba küldöttem."
        },
        {
            "type": "line",
            "value": "A felsőruhámat, melyet Troásban Kárpusnál hagytam, jöttödben hozd el, a könyveket is, kiváltképpen a hártyákat."
        },
        {
            "type": "line",
            "value": "Az ércmíves Sándor sok bajt szerzett nékem: fizessen meg az Úr néki cselekedetei szerint."
        },
        {
            "type": "line",
            "value": "Tőle te is őrizkedjél, mert szerfelett ellenállott a mi beszédinknek."
        },
        {
            "type": "line",
            "value": "Első védekezésem alkalmával senki sem volt mellettem, sőt mindnyájan elhagytak; ne számíttassék be nékik."
        },
        {
            "type": "line",
            "value": "De az Úr mellettem állott, és megerősített engem; hogy teljesen bevégezzem az igehirdetést, és hallják meg azt az összes pogányok: és megszabadultam az oroszlán szájából."
        },
        {
            "type": "line",
            "value": "És megszabadít engem az Úr minden gonosz cselekedettől, és megtart az ő mennyei országára; akinek dicsőség örökkön örökké! Ámen."
        },
        {
            "type": "line",
            "value": "Köszöntsed Priszkát és Akvilát, és az Onesifórus háznépét."
        },
        {
            "type": "line",
            "value": "Erástus Korinthusban maradt; Trófimust pedig Milétumban hagytam betegen."
        },
        {
            "type": "line",
            "value": "Igyekezzél tél előtt eljőni. Köszönt téged Eubulus és Pudens és Linus és Klaudia, és mind az atyafiak."
        },
        {
            "type": "line",
            "value": "Az Úr Jézus Krisztus a te lelkeddel. Kegyelem veletek! Ámen."
        }
    ]
}
