{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Napok mulva pedig ismét beméne Kapernaumba, és meghallák, hogy otthon van."
        },
        {
            "type": "line",
            "value": "És azonnal sokan összegyülekezének, annyira, hogy még az ajtó elébe sem fértek; és hirdeté nékik az igét."
        },
        {
            "type": "line",
            "value": "És jövének hozzá egy gutaütöttet hozva, akit négyen emelnek vala."
        },
        {
            "type": "line",
            "value": "És mivel a sokaság miatt nem férkőzhettek azzal ő hozzá, megbonták ama háznak fedelét, ahol Ő vala, és rést törvén, leereszték a nyoszolyát, amelyben a gutaütött feküdt."
        },
        {
            "type": "line",
            "value": "Jézus pedig azoknak hitét látván, monda a gutaütöttnek: Fiam, megbocsáttattak néked a te bűneid."
        },
        {
            "type": "line",
            "value": "Valának pedig ott némely írástudók, akik ott ülnek vala, szívökben így okoskodván:"
        },
        {
            "type": "line",
            "value": "Mi dolog, hogy ez ilyen káromlásokat szól? ki bocsáthatja meg a bűnöket, hanemha egyedül az Isten?"
        },
        {
            "type": "line",
            "value": "És Jézus azonnal észrevevé az ő lelkével, hogy azok magukban így okoskodnak, és monda nékik: Miért gondoljátok ezeket a ti szívetekben?"
        },
        {
            "type": "line",
            "value": "Mi könnyebb, azt mondanom-é a gutaütöttnek: Megbocsáttattak néked a te bűneid, vagy ezt mondanom: Kelj fel, vedd fel a te nyoszolyádat, és járj?"
        },
        {
            "type": "line",
            "value": "Hogy pedig megtudjátok, hogy az ember Fiának van hatalma e földön a bűnöket megbocsátani, monda a gutaütöttnek:"
        },
        {
            "type": "line",
            "value": "Mondom néked, kelj föl, vedd fel a te nyoszolyádat, és eredj haza."
        },
        {
            "type": "line",
            "value": "Az pedig azonnal fölkele és felvévén nyoszolyáját, kiméne mindenkinek láttára; úgy hogy mindenki elálmélkodék, és dicsőíté az Istent, ezt mondván: Soha sem láttunk ilyet!"
        },
        {
            "type": "line",
            "value": "És ismét kiméne a tenger mellé; és az egész sokaság megy vala ő hozzá, és ő tanítja vala őket."
        },
        {
            "type": "line",
            "value": "És amikor tovaméne, meglátá Lévit, az Alfeus fiát, aki a vámszedő helyen ül vala, és monda néki: Kövess engemet. És felkelvén, követi vala őt."
        },
        {
            "type": "line",
            "value": "És lőn, amikor ő ennek házában asztalhoz üle, a vámszedők és bűnösök is sokan odaülnek vala Jézussal és az ő tanítványaival; mert sokan valának, és követék őt."
        },
        {
            "type": "line",
            "value": "És amikor látták az írástudók és a farizeusok, hogy együtt eszik a vámszedőkkel és bűnösökkel, mondának az ő tanítványainak: Mi dolog, hogy a vámszedőkkel és a bűnösökkel eszik és iszik?"
        },
        {
            "type": "line",
            "value": "És amikor ezt hallja vala Jézus, monda nékik: Nem az egészségeseknek van szükségök orvosra, hanem a betegeknek, nem azért jöttem, hogy igazakat, hanem hogy bűnösöket hívjak megtérésre."
        },
        {
            "type": "line",
            "value": "A János és a farizeusok tanítványai pedig bőjtölnek vala. Odamenének azért és mondának néki: Mi az oka, hogy Jánosnak és a farizeusoknak tanítványai bőjtölnek, a te tanítványaid pedig nem bőjtölnek?"
        },
        {
            "type": "line",
            "value": "Jézus pedig monda nékik: Avagy bőjtölhet-é a vőlegény násznépe, amíg velök van a vőlegény? Ameddig a vőlegény velök van, nem bőjtölhetnek."
        },
        {
            "type": "line",
            "value": "De jőnek majd napok, amikor elvétetik tőlük a vőlegény, és akkor bőjtölni fognak azokon a napokon."
        },
        {
            "type": "line",
            "value": "Senki sem varr pedig új posztóból foltot ó ruhára; máskülönben ami azt kitoldaná, még kiszakít belőle, az új a régiből, és nagyobb szakadás lesz."
        },
        {
            "type": "line",
            "value": "És senki sem tölt új bort régi tömlőkbe; különben az új bor a tömlőket szétszakítja, a bor is kiömlik, a tömlők is elpusztulnak; hanem az új bort új tömlőkbe kell tölteni."
        },
        {
            "type": "line",
            "value": "És lőn, hogy szombatnapon a vetések közt megy vala által, és az ő tanítványai mentökben a kalászokat kezdék vala szaggatni."
        },
        {
            "type": "line",
            "value": "Ekkor a farizeusok mondának néki: Ímé, miért művelik azt szombatnapon, amit nem szabad?"
        },
        {
            "type": "line",
            "value": "Ő pedig monda nékik: Soha sem olvastátok-é, mit mívelt Dávid, mikor megszűkült és megéhezett vala társaival egybe?"
        },
        {
            "type": "line",
            "value": "Mi módon ment be az Isten házába az Abiátár főpap idejében és ette meg a szent kenyereket, amelyeket nem szabad megenni csak a papoknak; és adott a társainak is?"
        },
        {
            "type": "line",
            "value": "És monda nékik: A szombat lőn az emberért, nem az ember a szombatért."
        },
        {
            "type": "line",
            "value": "Annak okáért az embernek Fia a szombatnak is ura."
        }
    ]
}
