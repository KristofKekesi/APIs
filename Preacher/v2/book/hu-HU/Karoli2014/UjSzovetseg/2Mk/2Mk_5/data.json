{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "És menének a tenger túlsó partjára, a Gadarenusok földére."
        },
        {
            "type": "line",
            "value": "És amint a hajóból kiméne, azonnal elébe méne egy ember a sírboltokból, akiben tisztátalan lélek volt,"
        },
        {
            "type": "line",
            "value": "Akinek lakása a sírboltokban vala; és már láncokkal sem bírta őt senki sem lekötni."
        },
        {
            "type": "line",
            "value": "Mert sokszor megkötözték őt békókkal és láncokkal, de ő a láncokat szétszaggatta, és a békókat összetörte, és senki sem tudta őt megfékezni."
        },
        {
            "type": "line",
            "value": "És éjjel és nappal mindig a hegyeken és a sírboltokban volt, kiáltozva és magát kövekkel vagdosva."
        },
        {
            "type": "line",
            "value": "Mikor pedig Jézust távolról meglátta, oda futamodék, és elébe borula,"
        },
        {
            "type": "line",
            "value": "És fennhangon kiáltva monda: Mi közöm nékem te veled, Jézus, a magasságos Istennek Fia? Az Istenre kényszerítelek, ne kínozz engem."
        },
        {
            "type": "line",
            "value": "(Mert ezt mondja vala néki: Eredj ki, tisztátalan lélek, ez emberből.)"
        },
        {
            "type": "line",
            "value": "És kérdezé tőle: Mi a neved? És felele, mondván: Légió a nevem, mert sokan vagyunk."
        },
        {
            "type": "line",
            "value": "És igen kéré őt, hogy ne küldje el őket arról a vidékről."
        },
        {
            "type": "line",
            "value": "Vala pedig ott a hegynél egy nagy disznónyáj, amely legel vala."
        },
        {
            "type": "line",
            "value": "És az ördögök kérik vala őt mindnyájan, mondván: Küldj minket a disznókba, hogy azokba menjünk be."
        },
        {
            "type": "line",
            "value": "És Jézus azonnal megengedé nékik. A tisztátalan lelkek pedig kijövén, bemenének a disznókba; és a nyáj a meredekről a tengerbe rohana. Valának pedig mintegy kétezeren; és belefúlának a tengerbe."
        },
        {
            "type": "line",
            "value": "Akik pedig őrzik vala a disznókat, elfutának, és hírt vivének a városba és a falvakba. És kimenének, hogy lássák, mi az, ami történt."
        },
        {
            "type": "line",
            "value": "És menének Jézushoz, és láták, hogy az ördöngős ott ül, fel van öltözködve és eszénél van, az, akiben a légió volt; és megfélemlének."
        },
        {
            "type": "line",
            "value": "Akik pedig látták, elbeszélék nékik, hogy mi történt vala az ördöngőssel, és a disznókkal."
        },
        {
            "type": "line",
            "value": "És kezdék kérni őt, hogy távozzék el az ő határukból."
        },
        {
            "type": "line",
            "value": "Mikor pedig a hajóba beszállott vala, a volt ördöngős kéré őt, hogy vele lehessen."
        },
        {
            "type": "line",
            "value": "De Jézus nem engedé meg néki, hanem monda néki: Eredj haza a tiéidhez, és jelentsd meg nékik, mely nagy dolgot cselekedett veled az Úr, és mint könyörült rajtad."
        },
        {
            "type": "line",
            "value": "El is méne, és kezdé hirdetni a Tízvárosban, mely nagy dolgot cselekedett vele Jézus; és mindnyájan elcsodálkozának."
        },
        {
            "type": "line",
            "value": "És mikor ismét általment Jézus a hajón a tulsó partra, nagy sokaság gyűle ő hozzá; és vala a tenger mellett."
        },
        {
            "type": "line",
            "value": "És ímé, eljöve a zsinagóga fők egyike, névszerint Jairus, és meglátván őt, lábaihoz esék,"
        },
        {
            "type": "line",
            "value": "És igen kéré őt, mondván: Az én leánykám halálán van; jer, vesd reá kezedet, hogy meggyógyuljon és éljen."
        },
        {
            "type": "line",
            "value": "El is méne vele, és követé őt nagy sokaság, és összeszorítják vala őt."
        },
        {
            "type": "line",
            "value": "És egy asszony, aki tizenkét év óta vérfolyásos vala,"
        },
        {
            "type": "line",
            "value": "És sok orvostól sokat szenvedett, és minden vagyonát magára költötte, és semmit sem javult, sőt inkább még rosszabbul lett,"
        },
        {
            "type": "line",
            "value": "Mikor Jézus felől hallott vala, a sokaságban hátulról kerülve, illeté annak ruháját."
        },
        {
            "type": "line",
            "value": "Mert ezt mondja vala: Ha csak ruháit illethetem is, meggyógyulok."
        },
        {
            "type": "line",
            "value": "És vérének forrása azonnal kiszárada és megérzé testében, hogy kigyógyult bajából."
        },
        {
            "type": "line",
            "value": "Jézus pedig azonnal észrevevén magán, hogy isteni erő áradott vala ki belőle, megfordult a sokaságban, és monda: Kicsoda illeté az én ruháimat?"
        },
        {
            "type": "line",
            "value": "És mondának néki az ő tanítványai: Látod, hogy a sokaság szorít össze téged, és azt kérdezed: Kicsoda illetett engem?"
        },
        {
            "type": "line",
            "value": "És körülnéze, hogy lássa azt, aki ezt cselekedte."
        },
        {
            "type": "line",
            "value": "Az asszony pedig tudva, hogy mi történt vele, félve és remegve megy vala oda és elébe borula, és elmonda néki mindent igazán."
        },
        {
            "type": "line",
            "value": "Ő pedig monda néki: Leányom, a te hited megtartott téged. Eredj el békével, és gyógyulj meg a te bajodból."
        },
        {
            "type": "line",
            "value": "Mikor még beszél vala, odajövének a zsinagóga fejétől, mondván: Leányod meghalt; mit fárasztod tovább a Mestert?"
        },
        {
            "type": "line",
            "value": "Jézus pedig, amint hallá a beszédet, amit mondanak vala, azonnal monda a zsinagóga fejének: Ne félj, csak higyj."
        },
        {
            "type": "line",
            "value": "És senkinek sem engedé, hogy vele menjen, csak Péternek és Jakabnak és Jánosnak, a Jakab testvérének."
        },
        {
            "type": "line",
            "value": "És méne a zsinagóga fejének házához, és látá a zűrzavart, a sok síránkozót és jajgatót."
        },
        {
            "type": "line",
            "value": "És bemenvén, monda nékik: Mit zavarogtok és sírtok? A gyermek nem halt meg, hanem alszik."
        },
        {
            "type": "line",
            "value": "És nevetik vala őt. Ő pedig kiküldvén valamennyit, maga mellé vevé a gyermeknek atyját és anyját és a vele levőket, és beméne oda, ahol a gyermek fekszik vala."
        },
        {
            "type": "line",
            "value": "És megfogván a gyermeknek kezét, monda néki: Talitha, kúmi; ami megmagyarázva azt teszi: Leányka, néked mondom, kelj föl."
        },
        {
            "type": "line",
            "value": "És a leányka azonnal fölkele és jár vala. Mert tizenkét esztendős vala. És nagy csodálkozással csodálkozának."
        },
        {
            "type": "line",
            "value": "Ő pedig erősen megparancsolá nékik, hogy ezt senki meg ne tudja. És mondá, hogy adjanak annak enni."
        }
    ]
}
