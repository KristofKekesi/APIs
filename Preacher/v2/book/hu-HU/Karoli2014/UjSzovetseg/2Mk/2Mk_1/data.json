{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "A Jézus Krisztus, az Isten Fia evangyéliomának kezdete,"
        },
        {
            "type": "line",
            "value": "Amint meg van írva a prófétáknál: Ímé én elküldöm az én követemet a te orcád előtt, aki megkészíti a te útadat előtted;"
        },
        {
            "type": "line",
            "value": "Kiáltónak szava a pusztában: Készítsétek meg az Úrnak útját, egyengessétek meg az ő ösvényeit:"
        },
        {
            "type": "line",
            "value": "Előáll vala János, keresztelvén a pusztában és prédikálván a megtérésnek keresztségét a bűnöknek bocsánatára."
        },
        {
            "type": "line",
            "value": "És kiméne hozzá Júdeának egész tartománya és a Jeruzsálembeliek is, és megkeresztelkedének mindnyájan ő általa a Jordán vizében, bűneikről vallást tévén."
        },
        {
            "type": "line",
            "value": "János pedig teveszőrruhát és dereka körül bőrövet viselt vala, és sáskát és erdei mézet eszik vala."
        },
        {
            "type": "line",
            "value": "És prédikála, mondván: Utánam jő, aki erősebb nálam, akinek nem vagyok méltó, hogy lehajolván, sarujának szíjját megoldjam."
        },
        {
            "type": "line",
            "value": "Én vízzel kereszteltelek titeket, de ő Szent Lélekkel keresztel titeket."
        },
        {
            "type": "line",
            "value": "És lőn azokban a napokban, eljöve Jézus a galileai Názáretből, és megkeresztelteték János által a Jordánban."
        },
        {
            "type": "line",
            "value": "És azonnal feljővén a vízből, látá az egeket megnyilatkozni, és a Lelket mint egy galambot ő reá leszállani;"
        },
        {
            "type": "line",
            "value": "És szózat lőn az égből: Te vagy az én szerelmes fiam, akiben én gyönyörködöm."
        },
        {
            "type": "line",
            "value": "És a Lélek azonnal elragadá őt a pusztába."
        },
        {
            "type": "line",
            "value": "És ott volt a pusztában negyven napig kísértetve a Sátántól, és a vad állatokkal vala együtt; és az angyalok szolgálnak vala néki."
        },
        {
            "type": "line",
            "value": "Minekutána pedig János tömlöcbe vettetett, elméne Jézus Galileába, prédikálván az Isten országának evangyéliomát,"
        },
        {
            "type": "line",
            "value": "És mondván: Bétölt az idő, és elközelített az Istennek országa; térjetek meg, és higyjetek az evangyéliomban."
        },
        {
            "type": "line",
            "value": "Mikor pedig Galilea tengere mellett járt, látá Simont és Andrást, annak testvérét, amint a tengerbe hálót vetének; mert halászok valának."
        },
        {
            "type": "line",
            "value": "És monda nékik Jézus: Kövessetek engem, és én azt mívelem, hogy embereket halásszatok."
        },
        {
            "type": "line",
            "value": "És azonnal elhagyván az ő hálóikat, követék őt."
        },
        {
            "type": "line",
            "value": "És onnan egy kevéssé elébb menve, látá Jakabot, a Zebedeus fiát és annak testvérét, Jánost, amint a hajóban azok is a hálókat kötözgetik vala."
        },
        {
            "type": "line",
            "value": "És azonnal hívá őket. És ők atyjukat, Zebedeust a napszámosokkal a hajóban hagyva, utána menének."
        },
        {
            "type": "line",
            "value": "És bemenének Kapernaumba; és mindjárt szombatnapon bemenvén a zsinagógába, tanít vala."
        },
        {
            "type": "line",
            "value": "És elálmélkodának az ő tanításán; mert úgy tanítja vala őket, mint akinek hatalma van, és nem úgy mint az írástudók."
        },
        {
            "type": "line",
            "value": "Vala pedig azok zsinagógájában egy ember, akiben tisztátalan lélek volt, és felkiálta,"
        },
        {
            "type": "line",
            "value": "És monda: Ah! mi dolgunk van nékünk veled, Názáreti Jézus? Azért jöttél-é, hogy elveszíts minket? Tudom, hogy ki vagy te: az Istennek Szentje."
        },
        {
            "type": "line",
            "value": "És megdorgálá őt Jézus, mondván: Némulj meg, és menj ki belőle."
        },
        {
            "type": "line",
            "value": "És a tisztátalan lélek megszaggatá őt, és fenszóval kiáltva, kiméne belőle."
        },
        {
            "type": "line",
            "value": "És mindnyájan elálmélkodának, annyira, hogy egymás között kérdezgeték, mondván: Mi ez? Micsoda új tudomány ez, hogy hatalommal parancsol a tisztátalan lelkeknek is, és engedelmeskednek néki?"
        },
        {
            "type": "line",
            "value": "És azonnal elméne az ő híre Galilea egész környékére."
        },
        {
            "type": "line",
            "value": "És a zsinagógából azonnal kimenvén, a Simon és András házához menének Jakabbal és Jánossal együtt."
        },
        {
            "type": "line",
            "value": "A Simon napa pedig hideglelésben fekszik vala, és azonnal szólának néki felőle."
        },
        {
            "type": "line",
            "value": "És ő odamenvén, fölemelé azt, annak kezét fogván; és elhagyá azt a hideglelés azonnal, és szolgál vala nékik."
        },
        {
            "type": "line",
            "value": "Estefelé pedig, amikor leszállt a nap, mind ő hozzá vivék a betegeseket és az ördöngősöket;"
        },
        {
            "type": "line",
            "value": "És az egész város oda gyűlt vala az ajtó elé."
        },
        {
            "type": "line",
            "value": "És meggyógyíta sokakat, akik különféle betegségekben sínlődnek vala; és sok ördögöt kiűze, és nem hagyja vala szólni az ördögöket, mivelhogy őt ismerék."
        },
        {
            "type": "line",
            "value": "Kora reggel pedig, még szürkületkor, fölkelvén, kiméne, és elméne egy puszta helyre és ott imádkozék."
        },
        {
            "type": "line",
            "value": "Simon pedig és a vele lévők utána sietének;"
        },
        {
            "type": "line",
            "value": "És amikor megtalálák őt, mondának néki: Mindenki téged keres."
        },
        {
            "type": "line",
            "value": "És ő monda nékik: Menjünk a közel való városokba, hogy ott is prédikáljak, mert azért jöttem."
        },
        {
            "type": "line",
            "value": "És prédikál vala azoknak zsinagógáiban, egész Galileában, és ördögöket űz vala."
        },
        {
            "type": "line",
            "value": "És jöve hozzá egy bélpoklos, kérvén őt és leborulván előtte és mondván néki: Ha akarod, megtisztíthatsz engem."
        },
        {
            "type": "line",
            "value": "Jézus pedig könyörületességre indulván, kezét kinyújtva megérinté őt, és monda néki: Akarom, tisztulj meg."
        },
        {
            "type": "line",
            "value": "És amint ezt mondja vala, azonnal eltávozék tőle a poklosság és megtisztula."
        },
        {
            "type": "line",
            "value": "És erősen megfenyegetvén, azonnal elküldé őt,"
        },
        {
            "type": "line",
            "value": "És monda néki: Meglásd, hogy senkinek semmit ne szólj; hanem eredj el, mutasd meg magadat a papnak, és vidd fel a te tisztulásodért, amit Mózes parancsolt, bizonyságul nékik."
        },
        {
            "type": "line",
            "value": "Az pedig kimenvén, kezde sokat beszélni és terjeszteni a dolgot, annyira, hogy nyilvánosan immár be sem mehetett Jézus a városba, hanem künn puszta helyeken vala, és mennek vala hozzá mindenfelől."
        }
    ]
}
