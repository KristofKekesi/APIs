{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "És hozzá gyűlének a farizeusok és némelyek az írástudók közül, akik Jeruzsálemből jöttek vala."
        },
        {
            "type": "line",
            "value": "És látván, hogy az ő tanítványai közül némelyek közönséges, azaz mosdatlan kézzel esznek kenyeret, panaszkodának."
        },
        {
            "type": "line",
            "value": "Mert a farizeusok és a zsidók mind, a régiek rendelését követve, nem esznek, hanemha kezöket erősen megmossák;"
        },
        {
            "type": "line",
            "value": "És piacról jövén sem esznek, ha meg nem mosakodnak; és sok egyéb is van, aminek megtartását átvették, poharaknak, korsóknak, rézedényeknek és nyoszolyáknak megmosását."
        },
        {
            "type": "line",
            "value": "Azután megkérdék őt a farizeusok és az írástudók: Mi az oka, hogy a te tanítványaid nem járnak a régiek rendelése szerint, hanem mosdatlan kézzel esznek kenyeret?"
        },
        {
            "type": "line",
            "value": "Ő pedig felelvén, monda nékik: Igazán jövendölt felőletek, képmutatók felől Ésaiás próféta, amint meg van írva: Ez a nép ajkaival tisztel engem, a szívök pedig távol van tőlem."
        },
        {
            "type": "line",
            "value": "Pedig hiába tisztelnek engem, ha oly tudományokat tanítanak, amelyek embereknek parancsolatai."
        },
        {
            "type": "line",
            "value": "Mert az Isten parancsolatját elhagyva, az emberek rendelését tartjátok meg, korsóknak és poharaknak mosását; és sok egyéb efféléket is cselekesztek."
        },
        {
            "type": "line",
            "value": "És monda nékik: Az Isten parancsolatját szépen félre teszitek, azért, hogy a magatok rendelését tartsátok meg."
        },
        {
            "type": "line",
            "value": "Mert Mózes azt mondotta: Tiszteld atyádat és anyádat. És: Aki atyját vagy anyját szidalmazza, halállal haljon meg."
        },
        {
            "type": "line",
            "value": "Ti pedig azt mondjátok: Ha valaki ezt mondja atyjának vagy anyjának: Korbán (azaz: templomi ajándék) az, amivel megsegíthetnélek:"
        },
        {
            "type": "line",
            "value": "Úgy már nem engeditek, hogy az atyjával vagy anyjával valami jót tegyen,"
        },
        {
            "type": "line",
            "value": "Eltörölvén az Isten beszédét a ti rendelésetekkel, amelyet rendeltetek; és sok effélét is cselekesztek."
        },
        {
            "type": "line",
            "value": "És előszólítván az egész sokaságot, monda nékik: Hallgassatok reám mindnyájan és értsétek meg:"
        },
        {
            "type": "line",
            "value": "Nincs semmi az emberen kívülvaló, ami bemenvén ő belé, megfertőztethetné őt; hanem amik belőle jőnek ki, azok fertőztetik meg az embert."
        },
        {
            "type": "line",
            "value": "Ha valakinek van füle a hallásra, hallja."
        },
        {
            "type": "line",
            "value": "És mikor házba ment vala be a sokaság közül, megkérdezék őt tanítványai a példázat felől."
        },
        {
            "type": "line",
            "value": "És monda nékik: Ti is ennyire tudatlanok vagytok-é? Nem értitek-é, hogy ami kívülről megy az emberbe, semmi sem fertőztetheti meg őt?"
        },
        {
            "type": "line",
            "value": "Mert nem a szívébe megy be, hanem a gyomrába; és az árnyékszékbe kerül, amely minden eledelt megtisztít."
        },
        {
            "type": "line",
            "value": "Monda továbbá: Ami az emberből jő ki, az fertőzteti meg az embert."
        },
        {
            "type": "line",
            "value": "Mert onnan belőlről, az emberek szívéből származnak a gonosz gondolatok, házasságtörések, paráznaságok, gyilkosságok,"
        },
        {
            "type": "line",
            "value": "Lopások, telhetetlenségek, gonoszságok, álnokság, szemérmetlenség, gonosz szem, káromlás, kevélység, bolondság:"
        },
        {
            "type": "line",
            "value": "Mind ezek a gonoszságok belőlről jőnek ki, és megfertőztetik az embert."
        },
        {
            "type": "line",
            "value": "És onnét fölkelvén, elméne Tírus és Sídon határaiba; és házba menvén, nem akará, hogy valaki észrevegye, de nem titkolhatá el magát."
        },
        {
            "type": "line",
            "value": "Mert hallván felőle egy asszony, akinek leányában tisztátalan lélek vala, eljőve és lábaihoz borula."
        },
        {
            "type": "line",
            "value": "Ez az asszony pedig pogány vala síro-feniciai származású. És kéré őt, hogy űzze ki az ő leányából az ördögöt."
        },
        {
            "type": "line",
            "value": "Jézus pedig monda néki: Engedd, hogy először a fiak elégíttessenek meg. Mert nem jó a fiak kenyerét elvenni, és az ebeknek vetni."
        },
        {
            "type": "line",
            "value": "Az pedig felele és monda néki: Úgy van Uram; de hiszen az ebek is esznek az asztal alatt a gyermekek morzsalékaiból."
        },
        {
            "type": "line",
            "value": "Erre monda néki: E beszédért, eredj el; az ördög kiment a te leányodból."
        },
        {
            "type": "line",
            "value": "És haza menvén, úgy találá, hogy az ördög kiment, a leány pedig az ágyon feküvék."
        },
        {
            "type": "line",
            "value": "Aztán ismét kimenvén Tírus és Sídon határaiból, a galileai tengerhez méne, a Tízváros határain át."
        },
        {
            "type": "line",
            "value": "És hozának néki egy nehezen szóló siketet, és kérik vala őt, hogy vesse reá kezét."
        },
        {
            "type": "line",
            "value": "Ő pedig, mikor kivitte vala azt a sokaság közül egy magát, az újjait annak fülébe bocsátá, és köpvén illeté annak nyelvét,"
        },
        {
            "type": "line",
            "value": "És föltekintvén az égre, fohászkodék, és monda néki: Effata, azaz: nyilatkozzál meg."
        },
        {
            "type": "line",
            "value": "És azonnal megnyilatkozának annak fülei: és nyelvének kötele megoldódék, és helyesen beszél vala."
        },
        {
            "type": "line",
            "value": "És megparancsolá nékik, hogy senkinek se mondják el; de mennél inkább tiltja vala, annál inkább híresztelék."
        },
        {
            "type": "line",
            "value": "És szerfelett álmélkodnak vala, ezt mondván: Mindent jól cselekedett; a siketeket is hallókká teszi, a némákat is beszélőkké."
        }
    ]
}
