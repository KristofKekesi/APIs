{
   "meta": {
   "type": "text",
   "name": "12. Fejezet"
   },
   "data": [
        {
            "type": "line",
            "value": "És kezde nékik példázatokban beszélni: Egy ember szőlőt ültetett, és körülvevé gyepűvel, és sajtót ása, és tornyot építe, és kiadá azt munkásoknak, és elutazék."
        },
        {
            "type": "line",
            "value": "És a maga idejében szolgát külde a munkásokhoz, hogy kapjon a munkásoktól a szőlő gyümölcséből."
        },
        {
            "type": "line",
            "value": "Azok pedig megfogván azt, megverék, és üresen küldék vissza."
        },
        {
            "type": "line",
            "value": "És ismét külde hozzájuk egy másik szolgát; azt pedig kővel dobálván meg, fejét betörék, és gyalázattal illetve, visszaküldék."
        },
        {
            "type": "line",
            "value": "És ismét másikat külde; ezt pedig megölék: és sok másokat; némelyeket megvervén, némelyeket pedig megölvén."
        },
        {
            "type": "line",
            "value": "Minthogy pedig még egy egyetlen szerelmes fia is vala, utoljára azt is elküldé hozzájok, ezt mondván: A fiamat meg fogják becsülni."
        },
        {
            "type": "line",
            "value": "Azok a munkások azonban ezt mondák magok között: Ez az örökös; jertek, öljük meg őt, és a miénk lesz az örökség."
        },
        {
            "type": "line",
            "value": "És megfogván azt, megölék, és a szőlőn kívül veték."
        },
        {
            "type": "line",
            "value": "Mit cselekszik hát a szőlőnek ura? Eljő és elveszti a munkásokat, és a szőlőt másoknak adja."
        },
        {
            "type": "line",
            "value": "Ezt az írást sem olvastátok-é? amely követ az építők megvetettek, az lett a szeglet fejévé."
        },
        {
            "type": "line",
            "value": "Az Úrtól lett ez, és csodálatos a mi szemeink előtt."
        },
        {
            "type": "line",
            "value": "És igyekeznek vala őt megfogni, de féltek a sokaságtól. Mert tudták, hogy a példázatot ellenük mondotta. Azért elhagyván őt, tovább menének."
        },
        {
            "type": "line",
            "value": "És küldének hozzá némelyeket a farizeusok és a Heródes pártiak közül, hogy megfogják őt a beszédben."
        },
        {
            "type": "line",
            "value": "Azok pedig odamenvén, mondának néki: Mester, tudjuk hogy igaz vagy és nem gondolsz senkivel; mert nem tekintesz emberek személyére, hanem igazság szerint tanítod az Istennek útját. Szabad-é a császárnak adót fizetni vagy nem? Fizessünk-é vagy ne fizessünk?"
        },
        {
            "type": "line",
            "value": "Ő pedig ismervén az ő képmutatásukat, monda nékik: Mit kísértetek engem? Hozzatok nekem egy pénzt, hogy lássam."
        },
        {
            "type": "line",
            "value": "Azok pedig hozának. És monda nékik: Kié ez a kép és a felírás? Azok pedig mondának néki: A Császáré."
        },
        {
            "type": "line",
            "value": "És felelvén Jézus, monda nékik: Adjátok meg ami a Császáré, a Császárnak, és ami az Istené, az Istennek. És elálmélkodának ő rajta."
        },
        {
            "type": "line",
            "value": "És jövének hozzá Sadduceusok, akik azt mondják, hogy nincsen feltámadás. És megkérdezék őt, mondván:"
        },
        {
            "type": "line",
            "value": "Mester, Mózes azt írta nékünk, hogy ha valakinek fitestvére meghalt, és feleséget hagyott hátra, gyermekeket pedig nem hagyott, akkor az ő feleségét vegye el az ő fitestvére, és támasszon magot a fitestvérének."
        },
        {
            "type": "line",
            "value": "Heten valának tehát fitestvérek. És az első feleséget vőn, de meghalván, magot nem hagya."
        },
        {
            "type": "line",
            "value": "És a második elvevé az asszonyt, de meghala, és magot ő sem hagya: a harmadik is hasonlóképpen;"
        },
        {
            "type": "line",
            "value": "És mind a hét elvevé azt, és magot nem hagyának. Legutoljára meghalt az asszony is."
        },
        {
            "type": "line",
            "value": "A feltámadáskor tehát, mikor feltámadnak, melyiköknek lesz a felesége? Mert mind a hétnek a felesége volt."
        },
        {
            "type": "line",
            "value": "Jézus pedig felelvén, monda nékik: Avagy nem azért tévelyegtek-é, mert nem ismeritek az írásokat, sem az Istennek hatalmát?"
        },
        {
            "type": "line",
            "value": "Mert mikor a halálból feltámadnak, sem nem házasodnak, sem férjhez nem mennek, hanem olyanok lesznek, mint az angyalok a mennyekben."
        },
        {
            "type": "line",
            "value": "A halottakról pedig, hogy feltámadnak, nem olvastátok-é a Mózes könyvében, a csipkebokornál, hogy mi módon szólott néki az Isten, mondván: Én vagyok Ábrahám Istene, és Izsák Istene, és Jákób Istene."
        },
        {
            "type": "line",
            "value": "Az Isten nem holtaknak, hanem élőknek Istene. Ti tehát igen tévelyegtek."
        },
        {
            "type": "line",
            "value": "Akkor hozzá menvén egy az írástudók közül, aki az ő vetekedésöket hallotta vala, és tudván, hogy jól megfelele nékik, megkérdezé tőle: Melyik az első minden parancsolatok között?"
        },
        {
            "type": "line",
            "value": "Jézus pedig felele néki: Minden parancsolatok között az első: Halljad Izráel: Az Úr, a mi Istenünk egy Úr."
        },
        {
            "type": "line",
            "value": "Szeressed azért az Urat, a te Istenedet teljes szívedből, teljes lelkedből, és teljes elmédből és teljes erődből. Ez az első parancsolat."
        },
        {
            "type": "line",
            "value": "A második pedig hasonlatos ehhez: Szeresd felebarátodat, mint magadat. Nincs más ezeknél nagyobb parancsolat."
        },
        {
            "type": "line",
            "value": "Akkor monda néki az írástudó: Jól van, Mester, igazán mondád, hogy egy Isten van, és nincsen kívüle más."
        },
        {
            "type": "line",
            "value": "És szeretni őt teljes szívből, teljes elméből, teljes lélekből és teljes erőből, és szeretni embernek felebarátját, mint önmagát, többet ér minden égőáldozatnál és véres áldozatnál."
        },
        {
            "type": "line",
            "value": "Jézus pedig látván, hogy bölcsen felelt vala, monda néki: Nem messze vagy az Isten országától. És többé senki sem meri vala őt megkérdezni."
        },
        {
            "type": "line",
            "value": "És felele Jézus és monda, amint a templomban tanít vala: Mi módon mondják az írástudók, hogy a Krisztus Dávidnak Fia?"
        },
        {
            "type": "line",
            "value": "Hiszen Dávid maga mondotta a Szent Lélek által: Monda az Úr az én uramnak: ülj az én jobb kezem felől, míglen vetem a te ellenségeidet lábaid alá zsámolyul."
        },
        {
            "type": "line",
            "value": "Tehát maga Dávid nevezi őt Urának, mimódon fia hát néki? És a nagy sokaság örömest hallgatja vala őt."
        },
        {
            "type": "line",
            "value": "Ő pedig monda nékik az ő tanításában: Őrizkedjetek az írástudóktól, akik örömest járnak hosszú köntösökben és szeretik a piacokon való köszöntéseket."
        },
        {
            "type": "line",
            "value": "És a gyülekezetekben az előlüléseket, és a lakomákon a főhelyeket:"
        },
        {
            "type": "line",
            "value": "Akik az özvegyeknek házát fölemésztik és színből hosszan imádkoznak: ezek súlyosabb ítélet alá esnek."
        },
        {
            "type": "line",
            "value": "És leülvén Jézus a templomperselynek átellenében, nézi vala, hogy a sokaság miként vet pénzt a perselybe. Sok gazdag pedig sokat vet vala abba."
        },
        {
            "type": "line",
            "value": "És egy szegény özvegy asszony is odajövén, két fillért, azaz egy negyed pénzt vete bele."
        },
        {
            "type": "line",
            "value": "Akkor előszólítván tanítványait, monda nékik: Bizony mondom néktek, hogy ez a szegény özvegy asszony többet vetett, hogynem mind a többi, akik a perselybe vetettek vala."
        },
        {
            "type": "line",
            "value": "Mert azok mindnyájan az ő fölöslegükből vetének; ez pedig az ő szegénységéből, amije csak volt, mind beveté, az ő egész vagyonát."
        }
    ]
}
