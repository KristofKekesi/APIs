{
   "meta": {
   "type": "text",
   "name": "8. Fejezet"
   },
   "data": [
        {
            "type": "line",
            "value": "Azokban a napokban, mivelhogy fölötte nagy volt a sokaság, és nem volt mit enniök, magához szólította Jézus az ő tanítványait, és monda nékik:"
        },
        {
            "type": "line",
            "value": "Szánakozom e sokaságon, mert immár harmad napja hogy velem vannak, és nincs mit enniök;"
        },
        {
            "type": "line",
            "value": "És ha éhen bocsátom haza őket, kidőlnek az úton; mert némelyek ő közülök messzünnen jöttek."
        },
        {
            "type": "line",
            "value": "Az ő tanítványai pedig felelének néki: Honnan elégíthetné meg ezeket valaki kenyérrel itt e pusztában?"
        },
        {
            "type": "line",
            "value": "És megkérdé őket: Hány kenyeretek van? Azok pedig mondának: Hét."
        },
        {
            "type": "line",
            "value": "Akkor megparancsolá a sokaságnak, hogy telepedjenek le a földre. És vevén a hét kenyeret, és hálákat adván, megszegé, és adá az ő tanítványainak, hogy eléjök tegyék. És a sokaság elé tevék."
        },
        {
            "type": "line",
            "value": "Volt egy kevés haluk is. És hálákat adván mondá, hogy tegyék eléjök azokat is."
        },
        {
            "type": "line",
            "value": "Evének azért, és megelégedének; és fölszedék a maradék darabokat, hét kosárral."
        },
        {
            "type": "line",
            "value": "Valának pedig akik ettek mintegy négyezeren; és elbocsátá őket."
        },
        {
            "type": "line",
            "value": "És azonnal a hajóba szálla tanítványaival, és méne Dalmánuta vidékére."
        },
        {
            "type": "line",
            "value": "És kijövének a farizeusok, és kezdék őt faggatni, mennyei jelt kívánván tőle, hogy kísértsék őt."
        },
        {
            "type": "line",
            "value": "Ő pedig lelkében felfohászkodván, monda: Miért kíván jelt ez a nemzetség? Bizony mondom néktek: Nem adatik jel ennek a nemzetségnek."
        },
        {
            "type": "line",
            "value": "És ott hagyván őket, ismét hajóba szálla, és a túlsó partra méne."
        },
        {
            "type": "line",
            "value": "De elfelejtének kenyeret vinni, és egy kenyérnél nem vala velök több a hajóban."
        },
        {
            "type": "line",
            "value": "És ő inti vala őket, mondván: Vigyázzatok, őrizkedjetek a farizeusok kovászától és a Heródes kovászától!"
        },
        {
            "type": "line",
            "value": "Ekkor egymás között tanakodván, mondának: Nincs kenyerünk."
        },
        {
            "type": "line",
            "value": "Jézus pedig észrevévén ezt, monda nékik: Mit tanakodtok, hogy nincsen kenyeretek? Még sem látjátok-é be és nem értitek-é? Mégis kemény-é a szívetek?"
        },
        {
            "type": "line",
            "value": "Szemeitek lévén, nem láttok-é? és füleitek lévén, nem hallotok-é? és nem emlékeztek-é?"
        },
        {
            "type": "line",
            "value": "Mikor az öt kenyeret megszegtem az ötezernek, hány kosarat hoztatok el darabokkal tele? Mondának néki: Tizenkettőt."
        },
        {
            "type": "line",
            "value": "Mikor pedig a hetet a négyezernek, hány kosarat hoztatok el darabokkal tele? Azok pedig mondának: Hetet."
        },
        {
            "type": "line",
            "value": "És monda nékik: Hogy nem értitek hát?"
        },
        {
            "type": "line",
            "value": "Azután Bethsaidába méne; és egy vakot vivének hozzá és kérik vala őt, hogy illesse azt."
        },
        {
            "type": "line",
            "value": "Ő pedig megfogván a vaknak kezét, kivezeté őt a falun kívül; és a szemeibe köpvén és kezeit reá tévén, megkérdé őt, ha lát-é valamit?"
        },
        {
            "type": "line",
            "value": "Az pedig föltekintvén, monda: Látom az embereket, mint valami járkáló fákat."
        },
        {
            "type": "line",
            "value": "Azután kezeit ismét ráveté annak szemeire, és feltekintete véle. És megépüle, és láta messze és világosan mindent."
        },
        {
            "type": "line",
            "value": "És haza küldé, mondván: Se a faluba be ne menj, se senkinek el ne mondd a faluban."
        },
        {
            "type": "line",
            "value": "És elméne Jézus és az ő tanítványai Cézárea Filippi falvaiba; és útközben megkérdé az ő tanítványait, mondván nékik: Kinek mondanak engem az emberek?"
        },
        {
            "type": "line",
            "value": "Ők pedig felelének: Keresztelő Jánosnak; és némelyek Illésnek; némelyek pedig egynek a próféták közül."
        },
        {
            "type": "line",
            "value": "És ő monda nékik: Ti pedig kinek mondotok engem? Felelvén pedig Péter, monda néki: Te vagy a Krisztus."
        },
        {
            "type": "line",
            "value": "És rájok parancsola, hogy senkinek se szóljanak felőle."
        },
        {
            "type": "line",
            "value": "És kezdé őket tanítani, hogy az ember Fiának sokat kell szenvedni, és megvettetni a vénektől és a főpapoktól és írástudóktól, és megöletni, és harmadnapra feltámadni."
        },
        {
            "type": "line",
            "value": "És ezt nyilván mondja vala. Péter pedig magához vonván őt, kezdé dorgálni."
        },
        {
            "type": "line",
            "value": "És ő megfordulván és az ő tanítványaira tekintvén, megfeddé Pétert, mondván: Távozz tőlem Sátán, mert nem gondolsz az Isten dolgaira, hanem az emberi dolgokra."
        },
        {
            "type": "line",
            "value": "A sokaságot pedig az ő tanítványaival együtt magához szólítván, monda nékik: Ha valaki én utánam akar jőni, tagadja meg magát, és vegye fel az ő keresztjét, és kövessen engem."
        },
        {
            "type": "line",
            "value": "Mert valaki meg akarja tartani az ő életét, elveszti azt; valaki pedig elveszti az ő életét én érettem és az evangyéliomért, az megtalálja azt."
        },
        {
            "type": "line",
            "value": "Mert mit használ az embernek, ha az egész világot megnyeri, lelkében pedig kárt vall?"
        },
        {
            "type": "line",
            "value": "Avagy mit adhat az ember váltságul az ő lelkéért?"
        },
        {
            "type": "line",
            "value": "Mert valaki szégyel engem és az én beszédeimet e parázna és bűnös nemzetség között, az embernek Fia is szégyelni fogja azt, mikor eljő az ő Atyja dicsőségében a szent angyalokkal."
        }
    ]
}
