{
   "meta": {
   "type": "text",
   "name": "16. Fejezet"
   },
   "data": [
        {
            "type": "line",
            "value": "Juta pedig Derbébe és Listrába: És ímé vala ott egy Timótheus nevű tanítvány, egy hívő zsidó asszonynak, de görög atyának fia;"
        },
        {
            "type": "line",
            "value": "Kiről jó bizonyságot tesznek vala a Listrában és Ikóniumban levő atyafiak."
        },
        {
            "type": "line",
            "value": "Ezt Pál magával akará vinni; és vévén, körülmetélé őt a zsidókért, kik azokon a helyeken valának: mert ismerték mindnyájan az ő atyját, hogy görög volt."
        },
        {
            "type": "line",
            "value": "És amint általmentek a városokon, meghagyák nékik, hogy tartsák meg a rendeléseket, melyeket végeztek a Jeruzsálemben levő apostolok és vének."
        },
        {
            "type": "line",
            "value": "A gyülekezetek azért erősödének a hitben, és gyarapodának számban naponként."
        },
        {
            "type": "line",
            "value": "Eljárván pedig Frigiát és Galácia tartományát, mivelhogy eltiltatának a Szent Lélektől, hogy az ígét Ázsiában hirdessék,"
        },
        {
            "type": "line",
            "value": "Misia felé menvén, igyekeznek vala Bithiniába jutni; de nem ereszté őket a Lélek."
        },
        {
            "type": "line",
            "value": "Áthaladván azért Misián, lemenének Tróásba."
        },
        {
            "type": "line",
            "value": "És azon az éjszakán látás jelenék meg Pálnak: egy macedón férfiú állt előtte, kérve őt és ezt mondva: Jer által Macedóniába, és légy segítségül nékünk!"
        },
        {
            "type": "line",
            "value": "Mihelyt pedig a látást látta, azonnal igyekezénk elmenni Macedóniába, megértvén, hogy oda hívott minket az Úr, hogy azoknak prédikáljuk az evangyéliomot."
        },
        {
            "type": "line",
            "value": "Elhajózván azért Tróásból, egyenesen Sámothrákéba mentünk, és másnap Neápolisba;"
        },
        {
            "type": "line",
            "value": "Onnét pedig Filippibe, mely Macedónia azon részének első gyarmatvárosa. És ebben a városban töltöttünk néhány napot."
        },
        {
            "type": "line",
            "value": "És szombatnapon kimenénk a városon kívül egy folyóvíz mellé, hol az imádkozás szokott lenni; és leülvén, beszélgeténk az egybegyűlt asszonyokkal."
        },
        {
            "type": "line",
            "value": "És egy Lidia nevű, Thiatira városbeli bíborárús asszony, ki féli vala az Istent, hallgata reánk. Ennek az Úr megnyitá szívét, hogy figyelmezzen azokra, amiket Pál mond vala."
        },
        {
            "type": "line",
            "value": "Mikor pedig megkeresztelkedék mind házanépével egybe, kére minket, mondván: Ha az Úr hívének ítéltetek engem, jertek az én házamhoz, és maradjatok ott. És unszola minket."
        },
        {
            "type": "line",
            "value": "Lőn pedig, hogy mikor mentünk a könyörgésre, egy szolgálóleányka jöve előnkbe, kiben jövendőmondásnak lelke vala, ki az ő urainak nagy hasznot hajta jövendőmondásával."
        },
        {
            "type": "line",
            "value": "Ez követvén Pált és minket, kiált vala, mondván: Ezek az emberek a magasságos Istennek szolgái, kik néktek az idvességnek útját hirdetik."
        },
        {
            "type": "line",
            "value": "Ezt pedig több napon át mívelte. Pál azonban megbosszankodván, és hátrafordulván, mondá a léleknek: Parancsolom néked a Jézus Krisztus nevében, hogy menj ki belőle. És kiméne abban az órában."
        },
        {
            "type": "line",
            "value": "Látván pedig annak az urai, hogy keresetüknek a reménysége elveszett, megfogva Pált és Silást, vonák a piacra a hatóságok elé."
        },
        {
            "type": "line",
            "value": "És odavezetvén őket a bírákhoz, mondának: Ezek az emberek zsidó létükre megháborítják a mi városunkat,"
        },
        {
            "type": "line",
            "value": "És olyan szertartásokat hirdetnek, melyeket nem szabad nékünk bevennünk, sem cselekednünk, mivelhogy rómaiak vagyunk."
        },
        {
            "type": "line",
            "value": "És velök egyben feltámada a sokaság ő ellenök. A bírák pedig letépetvén ruháikat, megvesszőzteték őket."
        },
        {
            "type": "line",
            "value": "És miután sok ütést mértek rájok, tömlöcbe veték őket, megparancsolva a tömlöctartónak, hogy gondosan őrizze őket."
        },
        {
            "type": "line",
            "value": "Ki ilyen parancsolatot vévén, veté őket a belső tömlöcbe, és lábaikat kalodába szorítá."
        },
        {
            "type": "line",
            "value": "Éjféltájban pedig Pál és Silás imádkozván, énekkel dicsőíték az Istent. A foglyok pedig hallgatják vala őket."
        },
        {
            "type": "line",
            "value": "És hirtelen nagy földindulás lőn, úgyannyira, hogy megrendülének a tömlöc fundamentomai; és azonnal megnyílának az ajtók mind, és mindnyájoknak a bilincsei feloldódának."
        },
        {
            "type": "line",
            "value": "Fölserkenvén pedig a tömlöctartó, és látván, hogy nyitva vannak a tömlöcnek ajtai, kivonva fegyverét, meg akará magát ölni, azt gondolván, hogy elszöktek a foglyok."
        },
        {
            "type": "line",
            "value": "Pál azonban nagy fenszóval kiáltá, mondván: Semmi kárt ne tégy magadban; mert mindnyájan itt vagyunk!"
        },
        {
            "type": "line",
            "value": "Az pedig világot kérve beugrott, és remegve borult Pál és Silás elé,"
        },
        {
            "type": "line",
            "value": "És kihozván őket, monda: Uraim, mit kell nékem cselekednem, hogy idvezüljek?"
        },
        {
            "type": "line",
            "value": "Azok pedig mondának: Higyj az Úr Jézus Krisztusban, és idvezülsz mind te, mind a te házadnépe!"
        },
        {
            "type": "line",
            "value": "És hirdeték néki az Úrnak ígéjét, és mindazoknak, kik az ő házánál valának."
        },
        {
            "type": "line",
            "value": "És az magához vévén őket az éjszakának azon órájában, megmosá az ütésektől; és megkeresztelkedék azonnal ő és az övéi mindnyájan."
        },
        {
            "type": "line",
            "value": "És bevivén őket házába, asztalt teríte nékik, és egész háznépével egyben örvendeze, hogy hitt az Istennek."
        },
        {
            "type": "line",
            "value": "Mikor pedig megvirradt, a bírák elküldék a poroszlókat, mondván: Bocsásd el azokat az embereket."
        },
        {
            "type": "line",
            "value": "A tömlöctartó pedig tudtára adá e szavakat Pálnak: A bírák ide küldöttek, hogy bocsássalak el titeket: most azért kimenvén, menjetek el békességgel!"
        },
        {
            "type": "line",
            "value": "Pál pedig monda nékik: Megvesszőztek minket nyilvánosan, ítélet nélkül, holott római emberek vagyunk, és tömlöcbe vetettek: és most alattomban akarnak bennünket kiküldeni? Nem úgy; hanem jőjjenek ők maguk és vezessenek ki minket."
        },
        {
            "type": "line",
            "value": "A poroszlók pedig megmondák a bíráknak e beszédeket; és azok megfélemlének, mikor meghallották, hogy rómaiak,"
        },
        {
            "type": "line",
            "value": "És odamenvén, megkérlelék őket: és kivezetvén, kérék, hogy menjenek ki a városból."
        },
        {
            "type": "line",
            "value": "Kijövén pedig a tömlöcből, bemenének Lidiához; és mikor látták az atyafiakat, vígasztalák őket, és eltávozának."
        }
    ]
}
