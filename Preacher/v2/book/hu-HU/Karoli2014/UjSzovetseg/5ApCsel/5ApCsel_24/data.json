{
   "meta": {
   "type": "text",
   "name": "24. Fejezet"
   },
   "data": [
        {
            "type": "line",
            "value": "Öt nap mulva aztán aláméne Ananiás főpap a vénekkel és egy Tertullus nevű prókátorral, kik panaszt tettek a tiszttartónál Pál ellen."
        },
        {
            "type": "line",
            "value": "Mikor pedig ő előszólíttatott, Tertullus vádolni kezdé, mondván:"
        },
        {
            "type": "line",
            "value": "Nagyságos Félix, teljes háládatossággal ismerjük el, hogy te általad nagy békességet nyerünk, és a te gondoskodásod folytán igen jó intézkedések történnek e népre nézve, minden tekintetben és mindenütt."
        },
        {
            "type": "line",
            "value": "De hogy téged sok ideig ne tartóztassalak, kérlek hallgass meg minket röviden a te kegyelmességed szerint."
        },
        {
            "type": "line",
            "value": "Mi ugyanis úgy találtuk, hogy ez veszedelmes ember, és hasonlást támaszt a föld kerekségén levő valamennyi zsidó közt, és a nazarénusok felekezetének feje,"
        },
        {
            "type": "line",
            "value": "Ki a templomot is meg akarta fertőztetni. Meg is fogtuk őt, és a mi törvényünk szerint akartuk megítélni."
        },
        {
            "type": "line",
            "value": "De Lisiás, az ezredes, nagy karhatalommal oda jövén, kivevé őt kezünkből."
        },
        {
            "type": "line",
            "value": "És azt parancsolá, hogy az ő vádolói hozzád jőjjenek. Tőle te magad, ha kihallgatod, értesülhetsz mindezekről, melyekkel mi őt vádoljuk."
        },
        {
            "type": "line",
            "value": "Helybenhagyák pedig a zsidók is, mondogatván, hogy úgy vannak ezek."
        },
        {
            "type": "line",
            "value": "Felele pedig Pál, miután intett néki a tiszttartó a szólásra: Mivelhogy tudom, hogy te sok esztendő óta vagy e népnek bírája, bátorságosabban védekezem a magam ügyében,"
        },
        {
            "type": "line",
            "value": "Mert megtudhatod, hogy nincsen tizenkét napjánál több, mióta feljöttem imádkozni Jeruzsálembe."
        },
        {
            "type": "line",
            "value": "És a templomban sem találtak engem, hogy valakivel vetekedtem volna, vagy hogy a népet egybezendítettem volna, sem a zsinagógákban, sem a városban."
        },
        {
            "type": "line",
            "value": "Rám sem bizonyíthatják azokat, amikkel most engem vádolnak."
        },
        {
            "type": "line",
            "value": "Erről pedig vallást teszek néked, hogy én aszerint az út szerint, melyet felekezetnek mondanak, úgy szolgálok az én atyáim Istenének, mint aki hiszek mindazokban, amik a törvényben és a prófétákban meg vannak írva."
        },
        {
            "type": "line",
            "value": "Reménységem lévén az Istenben, hogy amit ezek maguk is várnak, lesz feltámadásuk a halottaknak, mind igazaknak, mind hamisaknak."
        },
        {
            "type": "line",
            "value": "Ebben gyakorlom pedig magamat, hogy botránkozás nélkül való lelkiismeretem legyen az Isten és emberek előtt mindenkor."
        },
        {
            "type": "line",
            "value": "Sok esztendő múlva pedig eljövék, hogy az én népemnek alamizsnát hozzak és áldozatokat."
        },
        {
            "type": "line",
            "value": "Ezek közben találának engem megtisztulva a templomban, nem sokasággal, sem pedig háborúságtámasztásban, némely Ázsiából való zsidók,"
        },
        {
            "type": "line",
            "value": "Kiknek ide kellett volna te elődbe jőni és vádolni, ha valami panaszuk volna ellenem."
        },
        {
            "type": "line",
            "value": "Avagy ezek magok mondják meg, vajjon találtak-é bennem valami hamis cselekedetet, mikor én a tanács előtt álltam;"
        },
        {
            "type": "line",
            "value": "Hacsak ez egy szó tekintetében nem, melyet közöttük állva kiáltottam, hogy: A halottak feltámadása felől vádoltatom én tőletek e mai napon."
        },
        {
            "type": "line",
            "value": "Mikor pedig ezeket hallotta Félix, elhalasztá dolgukat, mivelhogy tüzetesebb tudomása volt e szerzet dolgai felől, és monda: Mikor Lisias ezredes alájő, dönteni fogok ügyetekben."
        },
        {
            "type": "line",
            "value": "És megparancsolá a századosnak, hogy Pált őrizzék, de enyhébb fogságban legyen, és senkit ne tiltsanak el az övéi közül attól, hogy szolgáljon néki, vagy hozzá menjen."
        },
        {
            "type": "line",
            "value": "Egynéhány nap mulva pedig Félix megjelenvén feleségével Drusillával egybe, ki zsidó asszony vala, maga elé hívatá Pált, és hallgatá őt a Krisztusban való hit felől."
        },
        {
            "type": "line",
            "value": "Mikor pedig ő igazságról, önmegtartóztatásról és az eljövendő ítéletről szólt, megrémülve monda Félix: Mostan eredj el; de mikor alkalmatosságom lesz, magamhoz hivatlak téged."
        },
        {
            "type": "line",
            "value": "Egyszersmind pedig azt is reményli vala, hogy Pál pénzt ad néki, hogy őt szabadon bocsássa: ezért gyakrabban is magához hivatván őt, beszélget vala véle."
        },
        {
            "type": "line",
            "value": "Mikor pedig két esztendő elmúlt, Félix utóda Porcius Festus lőn; és a zsidóknak kedveskedni akarván Félix, Pált fogságban hagyá."
        }
    ]
}
