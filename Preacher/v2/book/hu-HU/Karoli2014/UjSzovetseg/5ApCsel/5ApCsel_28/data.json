{
   "meta": {
   "type": "text",
   "name": "28. Fejezet"
   },
   "data": [
        {
            "type": "line",
            "value": "És miután szerencsésen megmenekültek, akkor megtudák, hogy Melitának neveztetik az a sziget."
        },
        {
            "type": "line",
            "value": "A barbárok pedig nem közönséges emberséget cselekesznek vala mi velünk: mert tüzet gerjesztvén, befogadának mindnyájónkat a rajtunk való záporért és a hidegért."
        },
        {
            "type": "line",
            "value": "Mikor pedig Pál nagy sok venyigét szedett és a tűzre tette, egy vipera a melegből kimászva, az ő kezére ragada."
        },
        {
            "type": "line",
            "value": "Mikor pedig látták a barbárok az ő kezéről függeni a mérges kígyót, mondják vala egymásnak: Nyilván gyilkos ez az ember, kit nem hagya élni a bosszúállás, noha a tengerből megszabadult."
        },
        {
            "type": "line",
            "value": "De néki, minekutána a kígyót lerázta a tűzbe, semmi baja sem lőn."
        },
        {
            "type": "line",
            "value": "Azok pedig azt várják vala, hogy ő meg fog dagadni, vagy nagyhirtelenséggel halva rogyik le. Mikor azonban sok ideig várták, és látták, hogy semmi baja nem lesz, megváltoztatva értelmöket, istennek mondják vala őt."
        },
        {
            "type": "line",
            "value": "Annak a helynek környékén valának pedig a sziget főemberének, névszerint Publiusnak mezei jószágai, ki befogadván minket, három napig nagy emberségesen vendégül látott."
        },
        {
            "type": "line",
            "value": "Lőn pedig, hogy a Publius atyja hideglelésben és vérhasban betegen feküvék. Kihez Pál beméne, és minekutána könyörgött, kezeit reá vetve meggyógyítá őt."
        },
        {
            "type": "line",
            "value": "Minekutána azért ez megtörtént, egyebek is, kik betegek valának a szigeten, ő hozzá jövének és meggyógyulának."
        },
        {
            "type": "line",
            "value": "Kik nékünk nagy tisztességet is tőnek, és mikor elindulánk, a szükséges dolgokkal ellátának."
        },
        {
            "type": "line",
            "value": "Három hónap mulva tudniillik egy Alexandriába való hajón elindulánk, mely a szigeten telelt, melynek címere Kásztor és Pollux vala."
        },
        {
            "type": "line",
            "value": "És Szirakúzába eljutván, ott maradánk három napig."
        },
        {
            "type": "line",
            "value": "Onnét körülkerülvén, eljutánk Régiumba, és egy nap mulva déli szél támadván, másnap megérkezénk Puteóliba."
        },
        {
            "type": "line",
            "value": "Hol mikor atyafiakat találtunk, kérének minket, hogy nálok maradjunk hét napig; és úgy menénk Rómába."
        },
        {
            "type": "line",
            "value": "Onnét is az atyafiak, mikor a mi dolgainkat meghallották, nékünk előnkbe jövének Appii Forumig és Tres Tabernaeig. És mikor Pál meglátta őket, hálákat adván az Istennek, bátorságot vőn."
        },
        {
            "type": "line",
            "value": "Mikor pedig Rómába jutottunk, a százados átadá a foglyokat a testőrsereg fővezérének. Pálnak azonban megengedteték, hogy külön lakjék az őt őriző vitézzel."
        },
        {
            "type": "line",
            "value": "Lőn pedig, hogy három nap mulva magához hívatá Pál a zsidók között való főembereket. Mikor pedig egybegyűltek, monda nékik: Atyámfiai, férfiak, én jóllehet semmit sem vétkeztem a nép ellen, vagy az ősi szokások ellen, mindazáltal foglyul adattam át Jeruzsálemből a rómaiak kezébe."
        },
        {
            "type": "line",
            "value": "Kik miután kihallgattak, el akarának engem bocsátani, mivelhogy én bennem semmi halálra méltó vétek nincsen."
        },
        {
            "type": "line",
            "value": "De mivel a zsidók ellene mondtak, kényszeríttettem a császárra appellálni, nem mintha az én népem ellen volna valami vádam."
        },
        {
            "type": "line",
            "value": "Ennekokáért hívattalak tehát titeket, hogy lássalak benneteket és szóljak veletek; mert az Izráelnek reménységéért vétettem körül e lánccal."
        },
        {
            "type": "line",
            "value": "Azok pedig mondának néki: Mi te felőled sem levelet nem vettünk Júdeából, sem pedig az atyafiak közül ide jőve valaki, nem jelentett, vagy szólott te felőled valami rosszat."
        },
        {
            "type": "line",
            "value": "Akarnók azért tőled hallani, micsoda értelemben vagy. Mert e felekezet felől tudva van előttünk, hogy mindenütt ellene mondanak."
        },
        {
            "type": "line",
            "value": "Kitűzvén tehát néki egy napot, eljövének hozzá a szállására többen; kiknek nagy bizonyságtétellel szól vala az Istennek országa felől, igyekezvén elhitetni ő velök a Jézus felől való dolgokat, úgy a Mózes törvényéből, mint a prófétákból, reggeltől fogva mind estvéig."
        },
        {
            "type": "line",
            "value": "És némelyek hivének az ő beszédének, mások nem hivének."
        },
        {
            "type": "line",
            "value": "Mivel pedig nem egyezének meg egymással, eloszlának, miután Pál ez egy szót mondá: Jól szólott a Szent Lélek Ésaiás próféta által a mi atyáinknak, mondván:"
        },
        {
            "type": "line",
            "value": "Eredj el a néphez és mondd: Hallván halljátok, és ne értsetek; és nézvén nézzetek, és ne lássatok!"
        },
        {
            "type": "line",
            "value": "Mert megkövéredett e népnek szíve, és füleikkel nehezen hallanak, és szemeiket behunyják; hogy szemeikkel ne lássanak, füleikkel ne halljanak, szívükkel ne értsenek és meg ne térjenek, és meg ne gyógyítsam őket."
        },
        {
            "type": "line",
            "value": "Legyen azért néktek tudtotokra, hogy a pogány népeknek küldetett az Istennek ez idvezítése, és ők meg is hallgatják."
        },
        {
            "type": "line",
            "value": "És mikor ezeket mondotta, elmenének a zsidók, magok között sokat vetekedve."
        },
        {
            "type": "line",
            "value": "Marada pedig Pál két egész esztendeig az ő tulajdon bérelt szállásán, és mindazokat befogadja vala, kik ő hozzá menének."
        },
        {
            "type": "line",
            "value": "Prédikálván az Istennek országát és tanítván az Úr Jézus Krisztus felől való dolgokat teljes bátorsággal, minden tiltás nélkül."
        }
    ]
}
