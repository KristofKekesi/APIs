{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Pál, Krisztus Jézusnak foglya, és Timótheus, az atyafi, Filemonnak, a mi szeretett munkatársunknak,"
        },
        {
            "type": "line",
            "value": "És Appiának, a szeretettnek, és Arkhippusnak, a mi bajtársunknak, és a te házadnál való gyülekezetnek:"
        },
        {
            "type": "line",
            "value": "Kegyelem néktek és békesség Istentől, a mi Atyánktól, és az Úr Jézus Krisztustól."
        },
        {
            "type": "line",
            "value": "Hálát adok az én Istenemnek mindenkor, emlegetvén téged az én imádságaimban,"
        },
        {
            "type": "line",
            "value": "Mert hallom a te szeretetedet és ama te hitedet, mely van benned az Úr Jézushoz, és minden szentek irányában,"
        },
        {
            "type": "line",
            "value": "Hogy a te hitedben való közösség hathatós legyen, a Krisztus ügyében, minden bennetek levő jónak megismerése által."
        },
        {
            "type": "line",
            "value": "Mert sok örömünk és vígasztalásunk van a te szeretetedben, hogy a szenteknek szíveik megvídámodtak te általad, atyámfia."
        },
        {
            "type": "line",
            "value": "Annakokáért jóllehet nagy bátorságom van a Krisztusban, megparancsolni néked azt, ami illendő,"
        },
        {
            "type": "line",
            "value": "A szeretetért inkább kérlek, ilyen lévén, mint Pál, a megvénhedett, most pedig foglya is a Jézus Krisztusnak;"
        },
        {
            "type": "line",
            "value": "Kérlek téged az én fiamért, akit fogságomban szűltem, Onésimusért,"
        },
        {
            "type": "line",
            "value": "Aki egykor tenéked haszontalan volt, most pedig mind néked, mind nékem nagyon hasznos,"
        },
        {
            "type": "line",
            "value": "Kit visszaküldöttem; te pedig őt, azaz az én szívemet, fogadd magadhoz!"
        },
        {
            "type": "line",
            "value": "Őt én magamnál akartam tartani, hogy te helyetted szolgáljon nékem az evangyéliomért szenvedett fogságomban;"
        },
        {
            "type": "line",
            "value": "De a te megkérdezésed nélkül semmit sem akartam cselekedni, hogy jótéteményed ne kényszerítésből, hanem szabad akaratból való legyen."
        },
        {
            "type": "line",
            "value": "Mert talán azért vált meg tőled ideig-óráig, hogy őt, mint örökkévalót kapd vissza;"
        },
        {
            "type": "line",
            "value": "Nem úgy immár mint szolgát, hanem szolgánál nagyobbat, mint szeretett atyafit, kiváltképpen nékem, mennyivel inkább pedig néked, mind testben, mind az Úrban."
        },
        {
            "type": "line",
            "value": "Azért, ha engem részestársadnak tartasz, úgy fogadd őt magadhoz, mint engemet."
        },
        {
            "type": "line",
            "value": "Ha pedig valamit vétett ellened, avagy adós, ezt nekem róvd fel."
        },
        {
            "type": "line",
            "value": "Én Pál írtam az én kezemmel, én megfizetem: hogy azt ne mondjam néked, hogy te magaddal is adós vagy ezen felül nékem."
        },
        {
            "type": "line",
            "value": "Bizonyára, atyámfia, jótéteményt várnék tőled az Úrban: vídámítsd meg az én szívemet az Úrban!"
        },
        {
            "type": "line",
            "value": "Bízván a te engedelmességedben, így írtam néked, tudván, hogy annál, amit mondok, többet is fogsz cselekedni."
        },
        {
            "type": "line",
            "value": "Egyúttal pedig készíts nékem szállást; mert reménylem, hogy a ti imádságaitokért néktek ajándékoztatom."
        },
        {
            "type": "line",
            "value": "Köszönt téged Epafrás, az én fogolytársam a Krisztus Jézusban,"
        },
        {
            "type": "line",
            "value": "Továbbá Márk, Aristárkhus, Démás és Lukács, az én munkatársaim."
        },
        {
            "type": "line",
            "value": "A mi Urunk Jézus Krisztusnak kegyelme legyen a ti lelketekkel!"
        }
    ]
}
