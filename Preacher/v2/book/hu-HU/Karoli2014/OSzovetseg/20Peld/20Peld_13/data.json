{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "A bölcs fiú enged atyja intésének; de a csúfoló semmi dorgálásnak helyt nem ád."
        },
        {
            "type": "line",
            "value": "A férfi az ő szájának gyümölcséből él jóval; a hitetlenek lelke pedig bosszúságtétellel."
        },
        {
            "type": "line",
            "value": "Aki megőrzi az ő száját, megtartja önmagát; aki felnyitja száját, romlása az annak."
        },
        {
            "type": "line",
            "value": "Kivánsággal felindul, de hiába, a restnek lelke; a gyorsak lelke pedig megkövéredik."
        },
        {
            "type": "line",
            "value": "A hamis dolgot gyűlöli az igaz; az istentelen pedig gyűlölségessé tesz és megszégyenít."
        },
        {
            "type": "line",
            "value": "Az igazság megőrzi azt, aki útjában tökéletes; az istentelenség pedig elveszíti a bűnöst."
        },
        {
            "type": "line",
            "value": "Van, aki hányja gazdagságát, holott semmije sincsen; viszont tetteti magát szegénynek, holott sok marhája van."
        },
        {
            "type": "line",
            "value": "Az ember életének váltsága lehet az ő gazdagsága; a szegény pedig nem hallja a fenyegetést."
        },
        {
            "type": "line",
            "value": "Az igazak világossága vígassággal ég; de az istenteleneknek szövétneke kialszik."
        },
        {
            "type": "line",
            "value": "Csak háborúság lesz a kevélységből: azoknál pedig, akik a tanácsot beveszik, bölcseség van."
        },
        {
            "type": "line",
            "value": "A hiábavalóságból keresett marha megkisebbül; aki pedig kezével gyűjt, megőregbíti azt."
        },
        {
            "type": "line",
            "value": "A halogatott reménység beteggé teszi a szívet; de a megadatott kivánság életnek fája."
        },
        {
            "type": "line",
            "value": "Az igének megútálója megrontatik; aki pedig féli a parancsolatot, jutalmát veszi."
        },
        {
            "type": "line",
            "value": "A bölcsnek tanítása életnek kútfeje, a halál tőrének eltávoztatására."
        },
        {
            "type": "line",
            "value": "Jó értelem ád kedvességet; a hitetleneknek pedig útja kemény."
        },
        {
            "type": "line",
            "value": "Minden eszes cselekszik bölcseséggel; a bolond pedig kijelenti az ő bolondságát."
        },
        {
            "type": "line",
            "value": "Az istentelen követ bajba esik; a hívséges követ pedig gyógyulás."
        },
        {
            "type": "line",
            "value": "Szegénység és gyalázat lesz azon, aki a fenyítéktől magát elvonja; aki pedig megfogadja a dorgálást, tiszteltetik."
        },
        {
            "type": "line",
            "value": "A megnyert kivánság gyönyörűséges a léleknek, és útálatosság a bolondoknak eltávozniok a gonosztól."
        },
        {
            "type": "line",
            "value": "Aki jár a bölcsekkel, bölcs lesz; aki pedig magát társul adja a bolondokhoz, megromol."
        },
        {
            "type": "line",
            "value": "A bűnösöket követi a gonosz; az igazaknak pedig jóval fizet Isten."
        },
        {
            "type": "line",
            "value": "A jó örökséget hágy unokáinak; a bűnösnek marhái pedig eltétetnek az igaz számára."
        },
        {
            "type": "line",
            "value": "Bő étele lesz a szegényeknek az új törésen; de van olyan, aki igazságtalansága által vész el."
        },
        {
            "type": "line",
            "value": "Aki megtartóztatja az ő vesszejét, gyűlöli az ő fiát; aki pedig szereti azt, megkeresi őt fenyítékkel."
        },
        {
            "type": "line",
            "value": "Az igaz eszik az ő kivánságának megelégedéséig; az istentelenek hasa pedig szűkölködik."
        }
    ]
}
