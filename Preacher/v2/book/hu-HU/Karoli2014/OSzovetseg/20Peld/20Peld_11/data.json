{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "Az álnok font útálatos az Úrnál; az igaz mérték pedig kedves néki."
        },
        {
            "type": "line",
            "value": "Kevélység jő: gyalázat jő; az alázatosoknál pedig bölcseség van."
        },
        {
            "type": "line",
            "value": "Az igazakat tökéletességök vezeti; de a hitetleneket gonoszságuk elpusztítja."
        },
        {
            "type": "line",
            "value": "Nem használ a vagyon a haragnak idején; az igazság pedig kiragad a halálból."
        },
        {
            "type": "line",
            "value": "A tökéletesnek igazsága igazgatja az ő útát; de önnön istentelenségében esik el az istentelen."
        },
        {
            "type": "line",
            "value": "Az igazaknak igazságok megszabadítja őket; de az ő kivánságokban fogatnak meg a hitetlenek."
        },
        {
            "type": "line",
            "value": "Mikor meghal az istentelen ember, elvész az ő reménysége; a bűnösök várakozása is elvész."
        },
        {
            "type": "line",
            "value": "Az igaz a nyomorúságból megszabadul; az istentelen ő helyette beesik abba."
        },
        {
            "type": "line",
            "value": "Szájával rontja meg a képmutató felebarátját; de az igazak a tudomány által megszabadulnak."
        },
        {
            "type": "line",
            "value": "Az igazak javán örül a város; és mikor elvesznek az istentelenek, örvendezés van."
        },
        {
            "type": "line",
            "value": "Az igazaknak áldása által emelkedik a város; az istentelenek szája által pedig megromol."
        },
        {
            "type": "line",
            "value": "Megútálja felebarátját a bolond; az eszes férfiú pedig hallgat."
        },
        {
            "type": "line",
            "value": "A rágalmazó megjelenti a titkot; de a hűséges lelkű elfedezi a dolgot."
        },
        {
            "type": "line",
            "value": "Ahol nincs vezetés, elvész a nép; a megmaradás pedig a sok tanácsos által van."
        },
        {
            "type": "line",
            "value": "Teljességgel megrontatik, aki kezes lesz idegenért; aki pedig gyűlöli a kezességet, bátorságos lesz."
        },
        {
            "type": "line",
            "value": "A kedves asszony megtartja a tiszteletet, a hatalmaskodók pedig megtartják a gazdagságot."
        },
        {
            "type": "line",
            "value": "Ő magával tesz jól a kegyes férfiú; a kegyetlen pedig öntestének okoz fájdalmat."
        },
        {
            "type": "line",
            "value": "Az istentelen munkál álnok keresményt; az igazságszerzőnek pedig jutalma valóságos."
        },
        {
            "type": "line",
            "value": "Aki őszinte az igazságban, az életére -, aki pedig a gonoszt követi, az vesztére míveli azt."
        },
        {
            "type": "line",
            "value": "Útálatosok az Úrnál az álnok szívűek; kedvesek pedig ő nála, akik az ő útjokban tökéletesek."
        },
        {
            "type": "line",
            "value": "Kézadással erősítem, hogy nem marad büntetlen a gonosz; az igazaknak pedig magva megszabadul."
        },
        {
            "type": "line",
            "value": "Mint a disznó orrában az aranyperec, olyan a szép asszony, akinek nincs okossága."
        },
        {
            "type": "line",
            "value": "Az igazaknak kivánsága csak jó, az istentelenek várakozása pedig harag."
        },
        {
            "type": "line",
            "value": "Van olyan, aki bőven adakozik, és annál inkább gazdagodik; és aki megtartóztatja a járandóságot, de ugyan szűkölködik."
        },
        {
            "type": "line",
            "value": "A mással jóltevő ember megkövéredik; és aki mást felüdít, maga is üdül."
        },
        {
            "type": "line",
            "value": "Aki búzáját visszatartja, átkozza azt a nép; annak fején pedig, aki eladja, áldás van."
        },
        {
            "type": "line",
            "value": "Aki jóra igyekezik, jóakaratot szerez: aki pedig gonoszt keres, ő magára jő az."
        },
        {
            "type": "line",
            "value": "Aki bízik az ő gazdagságában, elesik; de mint a fa ága, az igazak kivirágoznak."
        },
        {
            "type": "line",
            "value": "Aki megháborítja az ő házát, annak öröksége szél lesz; és a bolond szolgája a bölcs elméjűnek."
        },
        {
            "type": "line",
            "value": "Az igaznak gyümölcse életnek fája; és lelkeket nyer meg a bölcs."
        },
        {
            "type": "line",
            "value": "Ímé, az igaz e földön megnyeri jutalmát; mennyivel inkább az istentelen és a bűnös!"
        },
        {
            "type": "line",
            "value": "Aki szereti a dorgálást, szereti a tudományt; aki pedig gyűlöli a fenyítéket, oktalan az."
        }
    ]
}
