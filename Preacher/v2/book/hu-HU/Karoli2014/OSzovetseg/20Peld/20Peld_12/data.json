{
   "meta": {
   "type": "text",
   "name": "12. Fejezet"
   },
   "data": [
        {
            "type": "line",
            "value": "A jó ember jóakaratot nyer az Úrtól; de a gonosz embert kárhoztatja ő."
        },
        {
            "type": "line",
            "value": "Nem erősül meg ember az istentelenséggel; az igazaknak pedig gyökerök ki nem mozdul."
        },
        {
            "type": "line",
            "value": "A derék asszony koronája az ő férjének; de mint az ő csontjaiban való rothadás, olyan a megszégyenítő."
        },
        {
            "type": "line",
            "value": "Az igazaknak gondolatjaik igazak; az istentelenek tanácsa csalás."
        },
        {
            "type": "line",
            "value": "Az istenteleneknek beszédei leselkednek a vér után; az igazaknak pedig szája megszabadítja azokat."
        },
        {
            "type": "line",
            "value": "Leomlanak az istentelenek, és oda lesznek; az igazak háza pedig megáll."
        },
        {
            "type": "line",
            "value": "Az ő értelme szerint dicsértetik a férfiú; de az elfordult elméjű útálatos lesz."
        },
        {
            "type": "line",
            "value": "Jobb, akit kevésre tartanak, és szolgája van, mint aki magát felmagasztalja, és szűk kenyerű."
        },
        {
            "type": "line",
            "value": "Az igaz az ő barmának érzését is ismeri, az istentelenek szíve pedig kegyetlen."
        },
        {
            "type": "line",
            "value": "Aki míveli az ő földét, megelégedik eledellel; aki pedig követ hiábavalókat, bolond az."
        },
        {
            "type": "line",
            "value": "Kivánja az istentelen a gonoszok prédáját; de az igaznak gyökere ád gyümölcsöt."
        },
        {
            "type": "line",
            "value": "Az ajkaknak vétkében gonosz tőr van, de kimenekedik a nyomorúságból az igaz."
        },
        {
            "type": "line",
            "value": "Az ő szájának gyümölcséből elégedik meg a férfi jóval; és az ő cselekedetének fizetését veszi az ember önmagának."
        },
        {
            "type": "line",
            "value": "A bolondnak úta helyes az ő szeme előtt, de aki tanácscsal él, bölcs az."
        },
        {
            "type": "line",
            "value": "A bolondnak haragja azon napon megismertetik; elfedezi pedig a szidalmat az eszes ember."
        },
        {
            "type": "line",
            "value": "Aki igazán szól, megjelenti az igazságot, a hamis bizonyság pedig az álnokságot."
        },
        {
            "type": "line",
            "value": "Van olyan, aki beszél hasonlókat a tőrszúrásokhoz; de a bölcseknek nyelve orvosság."
        },
        {
            "type": "line",
            "value": "Az igazmondó ajak megáll mind örökké; a hazugságnak pedig nyelve egy szempillantásig."
        },
        {
            "type": "line",
            "value": "Álnokság van a gonosz gondolóknak szívében; a békességnek tanácsosiban pedig vígasság."
        },
        {
            "type": "line",
            "value": "Nem vettetik az igaz semmi bántásba; az istentelenek pedig teljesek nyavalyával."
        },
        {
            "type": "line",
            "value": "Útálatosok az Úrnál a csalárd beszédek; akik pedig cselekesznek hűségesen, kedvesek ő nála."
        },
        {
            "type": "line",
            "value": "Az eszes ember elfedezi a tudományt; a bolondok elméje pedig kikiáltja a bolondságot."
        },
        {
            "type": "line",
            "value": "A gyorsaknak keze uralkodik; a rest pedig adófizető lesz."
        },
        {
            "type": "line",
            "value": "A férfiúnak elméjében való gyötrelem megalázza azt; a jó szó pedig megvidámítja azt."
        },
        {
            "type": "line",
            "value": "Útba igazítja az ő felebarátját az igaz; de az istentelenek útja eltévelyíti őket."
        },
        {
            "type": "line",
            "value": "Nem süti meg a rest, amit vadászásával fogott; de drága marhája az embernek serénysége."
        },
        {
            "type": "line",
            "value": "Az igazságnak útjában van élet; és az ő ösvényének úta halhatatlanság."
        }
    ]
}
