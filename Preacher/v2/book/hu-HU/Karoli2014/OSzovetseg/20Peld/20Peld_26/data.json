{
   "meta": {
   "type": "text",
   "name": ". Fejezet"
   },
   "data": [
        {
            "type": "line",
            "value": "Mint a hó a nyárhoz és az eső az aratáshoz, úgy nem illik a bolondhoz a tisztesség."
        },
        {
            "type": "line",
            "value": "Miképpen a madár elmegy és a fecske elrepül, azonképpen az ok nélkül való átok nem száll az emberre."
        },
        {
            "type": "line",
            "value": "Ostor a lónak, fék a szamárnak; és vessző a bolondok hátának."
        },
        {
            "type": "line",
            "value": "Ne felelj meg a bolondnak az ő bolondsága szerint, hogy ne légy te is ő hozzá hasonlatos;"
        },
        {
            "type": "line",
            "value": "Felelj meg a bolondnak az ő bolondsága szerint, hogy ne legyen bölcs a maga szemei előtt."
        },
        {
            "type": "line",
            "value": "Aki bolond által izen valamit, lábait vagdalja el magának, és bosszúságot szenved."
        },
        {
            "type": "line",
            "value": "Mint a sántának lábai lógnak, úgy a bölcsmondás a bolondoknak szájában."
        },
        {
            "type": "line",
            "value": "Mint aki követ köt a parittyába, úgy cselekszik, aki a bolondnak tisztességet tesz."
        },
        {
            "type": "line",
            "value": "Mint a részeg ember kezébe akad a tövis, úgy akad az eszes mondás a bolondoknak szájába."
        },
        {
            "type": "line",
            "value": "Mint a lövöldöző, aki mindent megsebez, olyan az, aki bolondot fogad fel, és aki csavargókat fogad fel."
        },
        {
            "type": "line",
            "value": "Mint az eb megtér a maga okádására, úgy a bolond megkettőzteti az ő bolondságát."
        },
        {
            "type": "line",
            "value": "Láttál-é oly embert, aki a maga szemei előtt bölcs? A bolond felől jobb reménységed legyen, hogynem mint afelől!"
        },
        {
            "type": "line",
            "value": "Azt mondja a rest: ordító oroszlán van az úton! oroszlán van az utcákon!"
        },
        {
            "type": "line",
            "value": "Mint az ajtó forog az ő sarkán, úgy a rest az ő ágyában."
        },
        {
            "type": "line",
            "value": "Ha a rest az ő kezét a tálba nyujtotta, resteli azt csak szájához is vinni."
        },
        {
            "type": "line",
            "value": "Bölcsebb a rest a maga szemei előtt, mint hét olyan, aki okos feleletet ád."
        },
        {
            "type": "line",
            "value": "Kóbor ebet ragad fülön, aki felháborodik a perpatvaron, amely őt nem illeti."
        },
        {
            "type": "line",
            "value": "Mint a balga, aki tüzet, nyilakat és halálos szerszámokat lövöldöz,"
        },
        {
            "type": "line",
            "value": "Olyan az, aki megcsalja az ő felebarátját, és azt mondja: csak tréfáltam!"
        },
        {
            "type": "line",
            "value": "Ha a fa elfogy, kialuszik a tűz; ha nincs súsárló, megszűnik a háborgás."
        },
        {
            "type": "line",
            "value": "Mint az elevenszénre a holtszén, és a fa a tűzre, olyan a háborúságszerző ember a patvarkodásnak felgyujtására."
        },
        {
            "type": "line",
            "value": "A fondorlónak beszédei hízelkedők, és azok áthatják a szív belsejét."
        },
        {
            "type": "line",
            "value": "Mint a meg nem tisztított ezüst, melylyel valami agyagedényt beborítottak, olyanok a gyulasztó ajkak a gonosz szív mellett."
        },
        {
            "type": "line",
            "value": "Az ő beszédeivel másnak tetteti magát a gyűlölő, holott az ő szívében gondol álnokságot."
        },
        {
            "type": "line",
            "value": "Mikor kedvesen szól, ne bízzál ő hozzá; mert hét iszonyatosság van szívében."
        },
        {
            "type": "line",
            "value": "Elfedeztethetik a gyűlölség csalással; de nyilvánvalóvá lesz az ő gonoszsága a gyülekezetben."
        },
        {
            "type": "line",
            "value": "Aki vermet ás másnak, abba belé esik; és aki felhengeríti a követ, arra gurul vissza."
        },
        {
            "type": "line",
            "value": "A hazug nyelv gyűlöli az általa megrontott embert, és a hízelkedő száj romlást szerez."
        }
    ]
}
