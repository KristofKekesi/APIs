{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Énekek éneke, mely Salamoné."
        },
        {
            "type": "line",
            "value": "Csókoljon meg engem az ő szájának csókjaival; mert a te szerelmeid jobbak a bornál."
        },
        {
            "type": "line",
            "value": "A te drága kenetid jók illatozásra; a te neved kiöntött drága kenet; azért szeretnek téged a leányok."
        },
        {
            "type": "line",
            "value": "Vonj engemet te utánad, hadd fussunk! Bevitt engem a király az ő ágyasházába; örvendezünk és vígadunk te benned, előszámláljuk a te szerelmeidet, melyek jobbak a bornál, méltán szeretnek téged."
        },
        {
            "type": "line",
            "value": "Fekete vagyok, de szép, Jeruzsálem leányai; mint Kédár sátrai és Salamon szőnyegei."
        },
        {
            "type": "line",
            "value": "Ne nézzetek engem, hogy én fekete vagyok, hogy a nap lesütött engem; az én anyámnak fiai ellenem megharagudtak, a szőlőknek őrizőjévé tettek engem, - a magam szőlőjét nem őriztem."
        },
        {
            "type": "line",
            "value": "Mondd meg nékem, te, akit az én lelkem szeret, hol legeltetsz, hol deleltetsz délben; mert miért legyek én olyan, mint aki elfátyolozza magát, társaid nyájainál?"
        },
        {
            "type": "line",
            "value": "Mivelhogy nem tudod, oh asszonyok között legszebb! jőjj ki a nyájnak nyomdokain, és őrizd a te kecskéidet a pásztoroknak sátorai körül."
        },
        {
            "type": "line",
            "value": "A Faraó szekereiben való paripákhoz hasonlítlak téged, én mátkám."
        },
        {
            "type": "line",
            "value": "Szépek a te orcáid a halántékra való láncokban, a te nyakad a gyöngysorokban."
        },
        {
            "type": "line",
            "value": "Arany láncokat csinálunk néked, ezüstből csinált gyöngyökkel."
        },
        {
            "type": "line",
            "value": "Mikor a király az ő asztalánál ül, nárdusnak jóillatja származik én tőlem."
        },
        {
            "type": "line",
            "value": "Olyan az én szerelmesem nékem, mint egy kötés mirha, mely az én kebeleim között hál."
        },
        {
            "type": "line",
            "value": "Mint az Engedi szőlőiben a ciprusfürt, olyan nékem az én szerelmesem."
        },
        {
            "type": "line",
            "value": "Ímé, szép vagy én mátkám, ímé, szép vagy, a te szemeid olyanok, mint a galambok."
        },
        {
            "type": "line",
            "value": "Ímé, te is szép vagy én szerelmesem, gyönyörűséges, és a mi nyoszolyánk zöldellő."
        },
        {
            "type": "line",
            "value": "A mi házainknak gerendái cédrusfák, és a mi mennyezetünk ciprusfa."
        }
    ]
}
