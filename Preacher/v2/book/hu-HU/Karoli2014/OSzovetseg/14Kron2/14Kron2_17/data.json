{
   "meta": {
   "type": "text",
   "name": "17. Fejezet"
   },
   "data": [
        {
            "type": "line",
            "value": "Uralkodék pedig ő helyette az ő fia, Jósafát, és megerősíté magát Izráel ellen."
        },
        {
            "type": "line",
            "value": "És sereget helyezett Júda minden erős városaiba, és őrségeket helyezett Júda országába és Efraim városaiba, amelyeket az ő atyja, Asa meghódított vala."
        },
        {
            "type": "line",
            "value": "És az Úr Jósafáttal vala, mivel az ő atyjának Dávidnak előbbi útain jára, és nem kére segítséget a bálványoktól,"
        },
        {
            "type": "line",
            "value": "Hanem az ő atyjának Istenét kereste, és az ő parancsolatiban járt vala, és nem Izráelnek cselekedetei szerint."
        },
        {
            "type": "line",
            "value": "Azért az Úr megerősíté a királyságot az ő kezében, és az egész Júda ada Jósafátnak ajándékot, s gazdagsága és dicsősége igen nagy volt."
        },
        {
            "type": "line",
            "value": "És az ő szíve felemelkedett az Úr útjain, és még jobban kiirtá Júdából a magaslatokat és az Aserákat."
        },
        {
            "type": "line",
            "value": "Királyságának harmadik esztendejében elküldé az ő vezérei közül Benhailát, Obádiást, Zakariást, Nétanéelt és Mikáját, hogy tanítsanak a Júda városaiban,"
        },
        {
            "type": "line",
            "value": "És velök Lévitákat: Semája, Nétánia, Zebádia, Asáel, Semirámót, Jónatán, Adónia, Tóbiás és Tóbadónia Lévitákat, és velök Elisáma és Jórám papokat."
        },
        {
            "type": "line",
            "value": "Tanítának azért Júdában, és az Úr törvényének könyve velök vala, mikor jártak vala Júda városaiban, tanítván a népet."
        },
        {
            "type": "line",
            "value": "Ezért az Úr igen megrettenté a földnek minden országait, amelyek Júda körül valának, annyira, hogy nem merének Jósafát ellen hadakozni."
        },
        {
            "type": "line",
            "value": "A Filiszteusoktól is hoznak vala Jósafátnak ajándékot és adópénzt; az Arábiabeliek is hoznak néki nyájakat, hétezerhétszáz kost és hétezerhétszáz bakot."
        },
        {
            "type": "line",
            "value": "És Jósafát mindig nagyobb és hatalmasabb lőn, és építe Júdában kastélyokat és tárházakat."
        },
        {
            "type": "line",
            "value": "És sok munkája vala néki Júda városaiban, és erős hadakozó férfiakból álló serege volt Jeruzsálemben."
        },
        {
            "type": "line",
            "value": "Ez pedig azoknak száma nemzetségeik szerint: Júdában az ezredesek: Adna, a fővezér, és vele háromszázezer harcos."
        },
        {
            "type": "line",
            "value": "Mellette Johanán volt a vezér, és vele kétszáznyolcvanezer ember."
        },
        {
            "type": "line",
            "value": "Mellette Amásia, a Zikri fia, aki magát szabadakaratjából az Úrnak kötelezte vala; és ő vele kétszázezer harcos."
        },
        {
            "type": "line",
            "value": "A Benjámin nemzetségéből vitéz harcos vala Eljada, és vele a kézívesek és paizsosok kétszázezeren."
        },
        {
            "type": "line",
            "value": "Mellette Józabád, és vele száznyolcvanezeren harcra felszerelve."
        },
        {
            "type": "line",
            "value": "Ezek szolgálnak vala a királynak azokon kivül, akiket a király egész Júdában a megerősített városokba helyezett."
        }
    ]
}
