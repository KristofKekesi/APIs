{
   "meta": {
   "type": "text",
   "name": "24. Fejezet"
   },
   "data": [
        {
            "type": "line",
            "value": "Ha valaki asszonyt vesz magához, és feleségévé teszi azt, és ha azután nem találja azt kedvére valónak, mivelhogy valami illetlenséget talál benne, és ír néki váló levelet, és kezébe adja azt annak, és elküldi őt házától;"
        },
        {
            "type": "line",
            "value": "És kimegy az ő házából, és elmegy és más férfiúé lesz;"
        },
        {
            "type": "line",
            "value": "És a második férfiú is meggyűlöli őt, és ír néki váló levelet, és kezébe adja azt, és elküldi őt házától; vagy ha meghal az a második férfi, aki elvette azt magának feleségül;"
        },
        {
            "type": "line",
            "value": "Az első férje, aki elküldte őt, nem veheti őt másodszor is magához, hogy feleségévé legyen, minekutána megfertéztetett; mert útálatosság ez az Úr előtt; te pedig ne tedd bűnössé a földet, amelyet az Úr, a te Istened ád néked örökségül."
        },
        {
            "type": "line",
            "value": "Hogyha valaki újonnan vesz feleséget, ne menjen hadba, és ne vessenek reá semmiféle terhet; egy esztendeig szabad legyen az ő házában, és vidámítsa a feleségét, akit elvett."
        },
        {
            "type": "line",
            "value": "Zálogba senki ne vegyen kézimalmot vagy malomkövet, mert életet venne zálogba."
        },
        {
            "type": "line",
            "value": "Hogyha rajtakapnak valakit, aki embert lop az ő atyjafiai közül, Izráel fiai közül, és hatalmaskodik rajta, vagy eladja azt: haljon meg az a tolvaj. Így tisztítsd ki a gonoszt te közüled."
        },
        {
            "type": "line",
            "value": "A poklosság csapásában vigyázz, hogy szorgalmatosan megtartsad és megcselekedjed mindazt, amire a Lévita-papok tanítanak titeket; vigyázzatok, hogy amiképpen megparancsoltam nékik, akképpen cselekedjetek."
        },
        {
            "type": "line",
            "value": "Emlékezzél meg arról, amit cselekedett az Úr, a te Istened Miriámmal az úton, mikor kijöttetek Égyiptomból."
        },
        {
            "type": "line",
            "value": "Ha kölcsön adsz valamit a te felebarátodnak: ne menj be az ő házába, hogy magad végy zálogot tőle;"
        },
        {
            "type": "line",
            "value": "Kivül állj meg, és az ember, akinek kölcsönt adsz, maga vigye ki hozzád az ő zálogát."
        },
        {
            "type": "line",
            "value": "Hogyha szegény ember az, ne feküdjél le az ő zálogával;"
        },
        {
            "type": "line",
            "value": "Bizony add vissza néki azt a zálogot napnyugtakor, hogy az ő ruhájában feküdjék le, és áldjon téged. És igazságul lesz ez néked az Úr előtt, a te Istened előtt."
        },
        {
            "type": "line",
            "value": "A szegény és szűkölködő napszámoson ne erőszakoskodjál, akár atyádfiai, akár a te jövevényeid azok, akik a te földeden a te kapuid között vannak."
        },
        {
            "type": "line",
            "value": "Azon a napon add meg az ő bérét, és le se menjen felette a nap; mert szegény ő, és kivánkozik az után az ő lelke, hogy ellened ne kiáltson az Úrhoz, és bűn ne legyen rajtad."
        },
        {
            "type": "line",
            "value": "Meg ne ölettessenek az atyák a fiakért, se a fiak meg ne ölettessenek az atyákért; kiki az ő bűnéért haljon meg."
        },
        {
            "type": "line",
            "value": "A jövevénynek és az árvának igazságát el ne csavard; és az özvegynek ruháját ne vedd zálogba."
        },
        {
            "type": "line",
            "value": "Hanem emlékezzél vissza, hogy szolga voltál Égyiptomban, és megváltott téged az Úr, a te Istened, onnét. Azért parancsolom én néked, hogy így cselekedjél."
        },
        {
            "type": "line",
            "value": "Mikor learatod aratni valódat a te meződön, és kévét felejtesz a mezőn, ne térj vissza annak felvételére; a jövevényé, az árváé és az özvegyé legyen az, hogy megáldjon téged az Úr, a te Istened, kezeidnek minden munkájában."
        },
        {
            "type": "line",
            "value": "Ha olajfád termését lerázod, ne szedd le, ami még utánad marad; a jövevényé, árváé és az özvegyé legyen az."
        },
        {
            "type": "line",
            "value": "Ha szőlődet megszeded, ne mezgeréld le, ami utánad marad; a jövevényé, árváé és az özvegyé legyen az."
        },
        {
            "type": "line",
            "value": "És emlékezzél vissza, hogy szolga voltál Égyiptomnak földén. Azért parancsolom néked, hogy így cselekedjél"
        }
    ]
}
