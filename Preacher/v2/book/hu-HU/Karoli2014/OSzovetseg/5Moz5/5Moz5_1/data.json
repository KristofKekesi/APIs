{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Ezek az igék, amelyeket szólott Mózes az egész Izráelnek, a Jordánon túl a pusztában, a mezőségen, a Veres tenger ellenében, Párán és Tófel, és Lábán és Hacéróth, és Dizaháb között."
        },
        {
            "type": "line",
            "value": "Tizenegy napi járóföldön Hórebtől fogva, a Szeir hegyének menve, Kádes-Barneáig."
        },
        {
            "type": "line",
            "value": "Lőn pedig a negyvenedik esztendőben, a tizenegyedik hónapban, a hónapnak első napján, szóla Mózes az Izráel fiainak mind aszerint, amint parancsolt vala az Úr néki azok felől."
        },
        {
            "type": "line",
            "value": "Minekutána megverte vala Szihont az Emoreusok királyát, aki lakik vala Hesbonban, és Ógot, Básánnak királyát Edreiben, aki lakik vala Asthárótban:"
        },
        {
            "type": "line",
            "value": "A Jordánon túl, a Moáb földén, kezdé Mózes magyarázni ezt a törvényt, mondván:"
        },
        {
            "type": "line",
            "value": "Az Úr, a mi Istenünk szólott nékünk a Hóreben, ezt mondván: Elég ideig laktatok e hegy alatt;"
        },
        {
            "type": "line",
            "value": "Forduljatok meg, és induljatok, és menjetek az Emoreusok hegyére, és annak minden szomszéd vidékére, a mezőségen, és a hegyes-völgyes földön, és dél felé, és a tengernek partján, a Kananeusok földére és a Libánusra, a nagy folyóvízig, az Eufrates folyóig."
        },
        {
            "type": "line",
            "value": "Ímé előtökbe adtam a földet; menjetek be, és bírjátok azt a földet, amely felől megesküdt az Úr a ti atyáitoknak, Ábrahámnak, Izsáknak és Jákóbnak, hogy nékik adja, és ő utánok az ő magvoknak."
        },
        {
            "type": "line",
            "value": "És szólottam vala néktek abban az időben, ezt mondván: Nem viselhetlek egymagam titeket;"
        },
        {
            "type": "line",
            "value": "Az Úr, a ti Istenetek megsokasított titeket elannyira, hogy oly sokan vagytok ti most, mint az égnek csillagai."
        },
        {
            "type": "line",
            "value": "Az Úr, a ti atyáitoknak Istene szaporítson meg titeket ezerszerte is inkább mint most vagytok, és áldjon meg titeket, amiképpen igérte néktek!"
        },
        {
            "type": "line",
            "value": "Miképpen viselhetném én egymagam a terheiteket és a ti bajaitokat és a ti pereiteket?"
        },
        {
            "type": "line",
            "value": "Válasszatok magatoknak bölcs, értelmes és a ti törzseitekben ismeretes férfiakat, és én azokat előljáróitokká teszem."
        },
        {
            "type": "line",
            "value": "És felelétek nékem, és mondátok: Jó dolog, amit mondál, hogy míveled azt."
        },
        {
            "type": "line",
            "value": "Vevém azért a ti törzseiteknek főbbjeit, a bölcs és ismeretes férfiakat, és tevém őket előljáróitokká: ezredesekké, századosokká, ötvenedesekké, tizedesekké és tiszttartókká, a ti törzseitek szerint."
        },
        {
            "type": "line",
            "value": "És megparancsolám abban az időben a ti biráitoknak, mondván: Hallgassátok ki atyátokfiait, és ítéljetek igazságosan mindenkit, az ő atyjafiaival és jövevényeivel egyben."
        },
        {
            "type": "line",
            "value": "Ne legyetek személyválogatók az ítéletben: kicsinyt úgy, mint nagyot hallgassatok ki; ne féljetek senkitől, mert az ítélet az Istené; ami pedig nehéznek tetszik néktek, én előmbe hozzátok, és én meghallgatom azt."
        },
        {
            "type": "line",
            "value": "És megparancsoltam néktek abban az időben mindent, amit cselekedjetek."
        },
        {
            "type": "line",
            "value": "Azután elindulánk a Hórebtől, és bejártuk ama nagy és rettenetes pusztát, amelyet láttatok, az Emoreusok hegyének menve, amiképpen parancsolta volt az Úr, a mi Istenünk nékünk; és eljutánk Kádes-Barneához."
        },
        {
            "type": "line",
            "value": "És mondám néktek: Eljutottatok az Emoreusok hegyéig, amelyet az Úr, a mi Istenünk ád nékünk."
        },
        {
            "type": "line",
            "value": "Ímé elődbe adta az Úr, a te Istened ezt a földet: menj fel, bírjad azt, amiképpen megmondotta az Úr, a te atyáidnak Istene néked; ne félj, és meg ne rettenj!"
        },
        {
            "type": "line",
            "value": "Ti pedig mindnyájan hozzám járulátok és mondátok: Küldjünk embereket előre, hogy kémleljék meg nékünk azt a földet, és hozzanak nékünk hírt az út felől, amelyen felmenjünk, és a városok felől, amelyekbe bevonuljunk."
        },
        {
            "type": "line",
            "value": "És tetszék nékem ez a beszéd, és vevék közületek tizenkét férfiút, minden törzsből egyet-egyet."
        },
        {
            "type": "line",
            "value": "És fordulának és felmenének a hegyre, és eljutának az Eskól völgyéig, és kikémlelék azt."
        },
        {
            "type": "line",
            "value": "És vőnek kezeikbe annak a földnek gyümölcséből, és alá hozák hozzánk, és hírt hozának nékünk és mondának: Jó az a föld, amelyet az Úr, a mi Istenünk ád nékünk."
        },
        {
            "type": "line",
            "value": "De ti nem akartatok felmenni; hanem pártot ütétek az Úrnak, a ti Isteneteknek parancsa ellen."
        },
        {
            "type": "line",
            "value": "És zúgolódátok a ti sátoraitokban, és mondátok: mivelhogy gyűlöl minket az Úr, azért hozott ki minket Égyiptom földéből, hogy adjon minket az Emoreus kezébe, és elpusztítson minket."
        },
        {
            "type": "line",
            "value": "Hová mennénk fel mi? A mi atyánkfiai megrettenték a mi szíveinket, mondván: Az a nép nagyobb és szálasabb nálunknál; a városok nagyok és megerősíttettek az égig; még Anák fiakat is láttunk ott!"
        },
        {
            "type": "line",
            "value": "Akkor mondám néktek: Ne rettegjetek és ne féljetek azoktól;"
        },
        {
            "type": "line",
            "value": "Az Úr, a ti Istenetek, aki előttetek megy, ő hadakozik ti érettetek mind aszerint, amint cselekedett vala veletek Égyiptomban a ti szemeitek előtt;"
        },
        {
            "type": "line",
            "value": "És a pusztában, ahol láttad, hogy úgy hordozott téged az Úr, a te Istened, amiképpen hordozza az ember az ő fiát, mind az egész úton, amelyen jártatok, míg jutátok e helyre."
        },
        {
            "type": "line",
            "value": "Mindazáltal nem hivétek az Úrnak, a ti Isteneteknek."
        },
        {
            "type": "line",
            "value": "Aki előttetek jár vala az úton, hogy helyet szemeljen ki néktek, ahol táborozzatok, éjjel tűzben, hogy megmutassa néktek az útat, amelyen járjatok, és felhőben nappal."
        },
        {
            "type": "line",
            "value": "Meghallá pedig az Úr beszédetek szavát, és megharaguvék, és megesküvék, mondván:"
        },
        {
            "type": "line",
            "value": "E gonosz nemzetségből való emberek közül egy sem látja meg azt a jó földet, amely felől megesküdtem, hogy a ti atyáitoknak adom;"
        },
        {
            "type": "line",
            "value": "Kivéve Kálebet, a Jefunné fiát; ő meglátja azt, és ő néki adom azt a földet, amelyet tapodott, és az ő fiainak, mert tökéletességgel követte az Urat."
        },
        {
            "type": "line",
            "value": "Még én reám is megharaguvék az Úr miattatok, mondván: Te sem mégy oda be!"
        },
        {
            "type": "line",
            "value": "Józsué, a Nún fia, aki áll te előtted, ő megy be oda; azért biztassad őt, mert ő osztja el az örökséget Izráelnek."
        },
        {
            "type": "line",
            "value": "És a ti kicsinyeitek, akikről szólátok hogy prédául lesznek, és a ti fiaitok, akik nem tudnak most sem jót, sem gonoszt, azok mennek be oda, mert nékik adom azt, és ők bírják azt."
        },
        {
            "type": "line",
            "value": "Ti pedig forduljatok vissza, és induljatok a pusztába, a Veres tenger felé."
        },
        {
            "type": "line",
            "value": "És azt felelétek, és azt mondátok nékem: Vétkeztünk az Úr ellen, mi felmegyünk és hadakozunk mind aszerint, amint parancsolta nékünk az Úr, a mi Istenünk! És felövezétek magatokat, kiki az ő harci eszközeivel, és készek valátok felmenni a hegyre."
        },
        {
            "type": "line",
            "value": "Monda pedig az Úr nékem: Mondd meg nékik: Ne menjetek fel, és ne harcoljatok, mert nem vagyok közöttetek: hogy meg ne verettessetek a ti ellenségeitektől."
        },
        {
            "type": "line",
            "value": "És megmondám néktek, de nem hallgattatok rám, hanem pártot ütöttetek az Úr parancsolata ellen, és vakmerősködétek, és felmenétek a hegyre."
        },
        {
            "type": "line",
            "value": "De kijöve az Emoreus, aki lakik vala azon a hegyen, ti ellenetek, és megkergetének titeket, mint a méhek szokták cselekedni, és vagdaltak vala titeket Szeirtől Hormáig."
        },
        {
            "type": "line",
            "value": "És visszatérétek onnét, és sírátok az Úr előtt, de nem hallgatá meg az Úr a ti szavatokat, és nem figyele rátok."
        },
        {
            "type": "line",
            "value": "És sok időn át lakozátok Kádesben, ameddig ott lakozátok."
        }
    ]
}
