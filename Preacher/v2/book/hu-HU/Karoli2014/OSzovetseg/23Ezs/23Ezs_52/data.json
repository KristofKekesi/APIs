{
   "meta": {
   "type": "text",
   "name": "52. Fejezet"
   },
   "data": [
        {
            "type": "line",
            "value": "Serkenj föl, serkenj föl, öltözd fel erősségedet, Sion, öltözzél fel ékességed ruháiba, Jeruzsálem, szent város, mert nem lép te beléd többé körülmetéletlen, tisztátalan!"
        },
        {
            "type": "line",
            "value": "Rázd ki magad a porból, kelj fel, ülj fel Jeruzsálem, oldd ki magadat nyakad bilincseiből, Sion fogoly leánya!"
        },
        {
            "type": "line",
            "value": "Mert így szól az Úr Isten: Ingyen adattatok el, és nem pénzen váltattok meg!"
        },
        {
            "type": "line",
            "value": "Mert így szól az Úr Isten: Égyiptomba ment alá népem először, hogy ott bujdossék, és azután Assiria nyomorgatá őt ok nélkül."
        },
        {
            "type": "line",
            "value": "És most mit tegyek itt? szól az Úr, hiszen népem elvitetett ok nélkül, és a rajta uralkodók ujjonganak, szól az Úr, és nevem szüntelen mindennap gúnyoltatik."
        },
        {
            "type": "line",
            "value": "Ezért hadd ismerje meg népem az én nevemet, ezért ama napon! Hogy én vagyok, aki mondom: Ímé, itt vagyok!"
        },
        {
            "type": "line",
            "value": "Mily szépek a hegyeken az örömmondónak lábai, aki békességet hirdet, jót mond, szabadulást hirdet, aki ezt mondja Sionnak: Uralkodik a te Istened!"
        },
        {
            "type": "line",
            "value": "Halld őrállóidat! felemelik szavokat, ujjonganak egyetemben, mert szemtől-szembe látják, hogy mint hozza vissza Siont az Úr!"
        },
        {
            "type": "line",
            "value": "Ujjongva énekeljetek mindnyájan, Jeruzsálem romjai, mert megvígasztalá az Úr népét, megváltá Jeruzsálemet."
        },
        {
            "type": "line",
            "value": "Feltűrte az Úr szent karját minden népeknek szemei előtt, hogy lássák a föld minden határai Istenünk szabadítását!"
        },
        {
            "type": "line",
            "value": "Távozzatok, távozzatok, jertek ki, onnan, tisztátalant ne illessetek, jertek ki közülök, tisztítsátok meg magatokat, akik az Úr edényeit hordozzátok."
        },
        {
            "type": "line",
            "value": "Mert ne sietséggel jertek ki, és ne futással menjetek; mert előttetek megy az Úr, és követni fog Izráel Istene!"
        },
        {
            "type": "line",
            "value": "Ímé, jó szerencsés lesz szolgám, magasságos, felséges és dicső lesz nagyon."
        },
        {
            "type": "line",
            "value": "Miképpen eliszonyodtak tőled sokan, oly rút, nem emberi volt ábrázatja, és alakja sem ember fiaié volt:"
        },
        {
            "type": "line",
            "value": "Akképpen ejt ámulatba sok népeket; fölötte a királyok befogják szájokat, mert amit nékik nem beszéltek volt, azt látják, és mit nem hallottak volt, arra figyelnek."
        }
    ]
}
