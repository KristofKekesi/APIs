{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "Jövendölés Babilonia ellen, amelyet látott Ésaiás, Ámós fia."
        },
        {
            "type": "line",
            "value": "Emeljetek zászlót kopasz hegyen, kiáltsatok nékik, kézzel intsetek, hogy bevonuljanak a fejedelmek kapuin!"
        },
        {
            "type": "line",
            "value": "Én parancsoltam felszentelt vitézeimnek, és elhívtam erősimet haragomnak véghezvitelére, akik én bennem büszkén örvendenek."
        },
        {
            "type": "line",
            "value": "Hah! zsibongás a hegyeken, mint nagy néptömegé; hah! összegyűlt népek országainak zúgása; a seregek Ura harci sereget számlál."
        },
        {
            "type": "line",
            "value": "Jőnek messze földről, az égnek végéről, az Úr, és haragjának eszközei, elpusztítani mind az egész földet."
        },
        {
            "type": "line",
            "value": "Jajgassatok, mert közel van az Úrnak napja, mint pusztító hatalom jő a Mindenhatótól."
        },
        {
            "type": "line",
            "value": "Ezért megerőtlenülnek minden kezek, és elolvad minden embernek szíve;"
        },
        {
            "type": "line",
            "value": "És megrémülnek, kínok és fájdalmak fogják el őket, és szenvednek, mint a szülőasszony; egyik a másikon csodálkozik, és arcuk lángba borul."
        },
        {
            "type": "line",
            "value": "Ímé az Úrnak napja jő kegyetlen búsulással és felgerjedt haraggal, hogy a földet pusztasággá tegye, és annak bűnöseit elveszesse arról."
        },
        {
            "type": "line",
            "value": "Mert az ég csillagai és csillagzatai nem ragyogtatják fényöket, sötét lesz a nap támadásakor, és a hold fényét nem tündökölteti."
        },
        {
            "type": "line",
            "value": "És meglátogatom a földön a bűnt, és a gonoszokon vétküket, és megszüntetem az istentelenek kevélységét, és az erőszakoskodóknak gőgjét megalázom."
        },
        {
            "type": "line",
            "value": "Drágábbá teszem az embert a színaranynál, és a férfit Ofir kincsaranyánál."
        },
        {
            "type": "line",
            "value": "Ezért az egeket megrendítem, és megindul helyéről a föld is, a seregek Urának búsulása miatt, és felgerjedett haragjának napján,"
        },
        {
            "type": "line",
            "value": "És mint az űzött zerge, és mint a pásztor nélkül való nyáj, kiki népéhez tér meg, és kiki az ő földére fut;"
        },
        {
            "type": "line",
            "value": "Valaki ott találtatik, átveretik, és valaki megfogatik, fegyver miatt hull el,"
        },
        {
            "type": "line",
            "value": "Kisdedeiket szemök előtt zúzzák szét, házaikat elzsákmányolják, és feleségeiket megszeplősítik."
        },
        {
            "type": "line",
            "value": "Ímé, én feltámasztom ellenök a Médiabelieket, akik ezüsttel nem gondolnak, és aranyban nem gyönyörködnek;"
        },
        {
            "type": "line",
            "value": "Kézíveik szétzúznak ifjakat, és nem könyörülnek a méh gyümölcsén, a fiaknak nem irgalmaz szemök:"
        },
        {
            "type": "line",
            "value": "És olyan lesz Babilon, a királyságok ékessége, a Khaldeusok dicsekvésének dísze, mint ahogyan elpusztítá Isten Sodomát és Gomorát;"
        },
        {
            "type": "line",
            "value": "Nem ülik meg soha, és nem lakják nemzetségről nemzetségre, nem von sátort ott az arábiai, és pásztorok sem tanyáznak ott;"
        },
        {
            "type": "line",
            "value": "Hanem vadak tanyáznak ott, és baglyok töltik be házaikat, és strucok laknak ott, és bakok szökdelnek ott;"
        },
        {
            "type": "line",
            "value": "És vad ebek üvöltenek palotáikban, és mulató házaikban sakálok; és ideje nem sokára eljő, és napjai nem késnek."
        }
    ]
}
