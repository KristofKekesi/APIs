{
   "meta": {
   "type": "text",
   "name": "27. Fejezet"
   },
   "data": [
        {
            "type": "line",
            "value": "Ama napon meglátogatja az Úr kemény, nagy és erős kardjával Leviatánt, a futó kígyót, Leviatánt, a keringő kígyót, és megöli a sárkányt, mely a tengerben van."
        },
        {
            "type": "line",
            "value": "Ama napon a színború szőlőről énekeljetek:"
        },
        {
            "type": "line",
            "value": "Én, az Úr, őrízem azt, minden szempillantásban öntözöm, hogy senki meg ne látogassa, éjjel-nappal megőrzöm azt;"
        },
        {
            "type": "line",
            "value": "Nincsen haragom, de ha tövis és gaz jő elém, csatára megyek ellene, és meggyújtom azt mind együtt;"
        },
        {
            "type": "line",
            "value": "Avagy fogja meg erősségemet, kössön békét velem, békét kössön velem!"
        },
        {
            "type": "line",
            "value": "Jövendőben Jákób meggyökerezik, virágzik és virul Izráel, és betöltik a földnek színét gyümölcscsel."
        },
        {
            "type": "line",
            "value": "Avagy az őt verőnek verése szerint verte őt? vagy ellenségei megöletteinek megölése szerint öletett-é meg?"
        },
        {
            "type": "line",
            "value": "Mérték szerint ítélted őt, midőn elvetetted! Reájok fútt kemény lehelletével a keleti szél napján."
        },
        {
            "type": "line",
            "value": "Ezért így tisztíttatik el a Jákób hamissága, és épen ez a gyümölcse bűne elvételének, hogy olyanná teszi az oltárnak minden kövét, minők a széttört mészkövek: nem kelnek fel többé a berkek és naposzlopok!"
        },
        {
            "type": "line",
            "value": "Mert az erős város magánosan álland, üres és elhagyott hely, miként a puszta, ott legel a borjú és ott hever, és megemészti annak ágait."
        },
        {
            "type": "line",
            "value": "És ha megszáradnak gallyai, összetöretnek, az asszonyok előjövén, megégetik azokat; mert értelem nélkül való e nép, ezért nem könyörül meg rajta Teremtője, és nem kegyelmez néki alkotója."
        },
        {
            "type": "line",
            "value": "És lesz ama napon: cséplést tart az Úr az Eufrátes folyóvizétől Égyiptom patakjáig, és ti egyenként összeszedettek, Izráel fiai."
        },
        {
            "type": "line",
            "value": "És lesz ama napon: megfújják a nagy kürtöt, és eljőnek, akik elvesztek Assiria földében és akik kiűzettek Égyiptom földébe, és leborulnak az Úr előtt a szent hegyen, Jeruzsálemben."
        }
    ]
}
