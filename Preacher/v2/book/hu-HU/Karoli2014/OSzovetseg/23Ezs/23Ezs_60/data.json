{
   "meta": {
   "type": "text",
   "name": "60. Fejezet"
   },
   "data": [
        {
            "type": "line",
            "value": "Kelj fel, világosodjál, mert eljött világosságod, és az Úr dicsősége rajtad feltámadt."
        },
        {
            "type": "line",
            "value": "Mert ímé, sötétség borítja a földet, és éjszaka a népeket, de rajtad feltámad az Úr, és dicsősége rajtad megláttatik."
        },
        {
            "type": "line",
            "value": "És népek jönnek világosságodhoz, és királyok a néked feltámadt fényességhez."
        },
        {
            "type": "line",
            "value": "Emeld fel köröskörül szemeidet és lásd meg: mindnyájan egybegyűlnek, hozzád jönnek, fiaid messziről jönnek, és leányaid ölben hozatnak el."
        },
        {
            "type": "line",
            "value": "Akkor meglátod és ragyogsz örömtől, és remeg és kiterjed szíved, mivel hozzád fordul a tenger kincsözöne, és hozzád jő a népeknek gazdagsága."
        },
        {
            "type": "line",
            "value": "A tevék sokasága elborít, Midján és Éfa tevecsikói, mind Sebából jönnek, aranyat és tömjént hoznak, és az Úr dicséreteit hirdetik."
        },
        {
            "type": "line",
            "value": "Kédár minden juhai hozzád gyűlnek, Nebajóth kosai néked szolgálnak, felmennek kedvem szerint oltáromra, és dicsőségem házát megdicsőítem."
        },
        {
            "type": "line",
            "value": "Kik ezek, kik repülnek, mint a felleg, s mint a galambok dúcaikhoz?"
        },
        {
            "type": "line",
            "value": "Igen, engem várnak a szigetek; és elől jönnek Társis hajói, hogy elhozzák fiaidat messziről, és ezüstjöket és aranyokat azokkal együtt, a te Urad és Istened nevének és Izráel Szentjének, hogy téged megdicsőített."
        },
        {
            "type": "line",
            "value": "Az idegenek megépítik kőfalaidat, és királyaik szolgálnak néked; mivel haragomban megvertelek, és kegyelmemben megkönyörültem rajtad."
        },
        {
            "type": "line",
            "value": "És nyitva lesznek kapuid szüntelen, éjjel és nappal be nem zároltatnak, hogy behozzák hozzád a népek gazdagságát, és királyaik is bevitetnek."
        },
        {
            "type": "line",
            "value": "Mert a nép és az ország, amely néked nem szolgáland, elvész, és a népek mindenestől elpusztulnak."
        },
        {
            "type": "line",
            "value": "A Libánon ékessége hozzád jő, ciprus, platán, sudar cédrus, mind együtt szenthelyemnek megékesítésére, hogy lábaim helyét megdicsőítsem."
        },
        {
            "type": "line",
            "value": "És meghajolva hozzád mennek a téged nyomorgatók fiai, és leborulnak lábad talpainál minden megútálóid, és neveznek téged az Úr városának, Izráel Szentje Sionának."
        },
        {
            "type": "line",
            "value": "Ahelyett, hogy elhagyott és gyűlölt valál és senki rajtad át nem ment, örökkévaló ékességgé teszlek, és gyönyörűséggé nemzetségről nemzetségre."
        },
        {
            "type": "line",
            "value": "És szopod a népek tejét, és a királyok emlőjét szopod, és megtudod, hogy én vagyok az Úr, megtartód és megváltód, Jákóbnak erős Istene."
        },
        {
            "type": "line",
            "value": "Réz helyett aranyat hozok, vas helyett ezüstöt hozok, és a fák helyett rezet, és a kövek helyett vasat, és teszem fejedelmeiddé a békességet, és előljáróiddá az igazságot."
        },
        {
            "type": "line",
            "value": "Nem hallatik többé erőszaktétel földeden, pusztítás és romlás határaidban, és a szabadulást hívod kőfalaidnak, és kapuidnak a dicsőséget."
        },
        {
            "type": "line",
            "value": "Nem a nap lesz néked többé nappali világosságod, és fényességül nem a hold világol néked, hanem az Úr lesz néked örök világosságod, és Istened lesz ékességed,"
        },
        {
            "type": "line",
            "value": "Napod nem megy többé alá, és holdad sem fogy el, mert az Úr lesz néked örök világosságod, és gyászod napjainak vége szakad."
        },
        {
            "type": "line",
            "value": "És néped mind igaz lesz, és a földet mindörökké bírják, plántálásom vesszőszála ők, kezeim munkája dicsőségemre."
        },
        {
            "type": "line",
            "value": "A legkisebb ezerre nő, és a legkevesebb hatalmas néppé. Én az Úr, idején, hamar megteszem ezt."
        }
    ]
}
