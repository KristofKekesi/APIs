{
   "meta": {
   "type": "text",
   "name": "19. Fejezet"
   },
   "data": [
        {
            "type": "line",
            "value": "A sors által való második rész juta Simeonnak, a Simeon fiai nemzetségének az ő családjaik szerint, és lőn az ő örökségök a Júda fiainak öröksége között."
        },
        {
            "type": "line",
            "value": "És lőn az övék az ő örökségökül: Beer-Seba, Seba és Móláda;"
        },
        {
            "type": "line",
            "value": "Hacar-Sual, Bála és Ecem;"
        },
        {
            "type": "line",
            "value": "Eltolád, Bethul és Horma;"
        },
        {
            "type": "line",
            "value": "Ciklág, Béth-Markaboth és Hacar-Szusza;"
        },
        {
            "type": "line",
            "value": "Béth-Lebaoth és Sarúhen. Tizenhárom város és ezeknek falui."
        },
        {
            "type": "line",
            "value": "Ain, Rimmon, Ether és Asán. Négy város és ezeknek falui;"
        },
        {
            "type": "line",
            "value": "És mindazok a faluk, amelyek e városok körül valának Baalath-Beérig, délen Rámatig. Ez a Simeon fiai nemzetségének öröksége az ő családjaik szerint."
        },
        {
            "type": "line",
            "value": "A Júda fiainak osztályrészéből lőn a Simeon fiainak örökségök, mert a Júda fiainak osztályrésze nagyobb vala mint illett volna nékik; ezért öröklének Simeon fiai azoknak öröksége között."
        },
        {
            "type": "line",
            "value": "A sors által való harmadik rész juta a Zebulon fiainak az ő családjaik szerint, és lőn az ő örökségöknek határa Száridig."
        },
        {
            "type": "line",
            "value": "És felmegy az ő határuk nyugotnak, Mareala felé, és éri Dabbasethet, és éri a folyóvizet is, amely átellenben van Jokneámmal."
        },
        {
            "type": "line",
            "value": "Száridtól pedig napkelet felé fordul Kiszloth-Tábor határára, és tova megy Daberáthnak, és felmegy Jafiának."
        },
        {
            "type": "line",
            "value": "Innen pedig átmegy kelet felé Gittha-Héfernek és Ittha-Kacinnak, és tova megy Rimmonnak, kerülvén Néa felé:"
        },
        {
            "type": "line",
            "value": "És ennél kerül a határ északról Hannathonnak; a széle pedig a Jiftah-Él völgye."
        },
        {
            "type": "line",
            "value": "Továbbá Kattáth, Nahalál, Simron, Jidealá és Bethlehem. Tizenkét város és azoknak falui."
        },
        {
            "type": "line",
            "value": "Ez a Zebulon fiainak öröksége az ő családjaik szerint; ezek a városok és ezeknek falui."
        },
        {
            "type": "line",
            "value": "A sors által való negyedik rész Issakhárnak, az Issakhár fiainak juta, az ő családjaik szerint."
        },
        {
            "type": "line",
            "value": "És lőn az ő határuk: Jezréel, Keszuloth és Súnem:"
        },
        {
            "type": "line",
            "value": "Hafaráim, Sion és Anaharath;"
        },
        {
            "type": "line",
            "value": "Rabbith, Kisjon és Ébec;"
        },
        {
            "type": "line",
            "value": "Remeth, Én-Gannim, Én-Hadda és Béth-Paccéc."
        },
        {
            "type": "line",
            "value": "És éri a határ Tábort, Sahacimát és Béth-Semest, a határuknak széle pedig a Jordán. Tizenhat város és ezeknek falui."
        },
        {
            "type": "line",
            "value": "Ez az Izsakhár fiai nemzetségének öröksége, az ő családjaik szerint: a városok és ezeknek falui."
        },
        {
            "type": "line",
            "value": "A sors által való ötödik rész pedig juta az Áser fiai nemzetségének az ő családjaik szerint."
        },
        {
            "type": "line",
            "value": "És lőn az ő határuk: Helkath, Háli, Beten és Aksáf;"
        },
        {
            "type": "line",
            "value": "Alammelek, Ameád és Misál, és éri Karmelt nyugot felé és Sihór-Libnáthot."
        },
        {
            "type": "line",
            "value": "Azután visszafordul napkelet felé Béth-Dágonnak, és éri Zebulont és a Jiftah-Él völgyét észak felől, Béth-Émeket és Neiélt, és tovamegy Kabulnak balkéz felől;"
        },
        {
            "type": "line",
            "value": "És Ebronnak, Rehobnak, Hammonnak és Kánának a nagy Cidonig."
        },
        {
            "type": "line",
            "value": "Azután visszafordul a határ Rámának, Tyrusnak erős városáig; és újra fordul a határ Hósznak, a szélei pedig a tengernél vannak Akzib oldala felől;"
        },
        {
            "type": "line",
            "value": "És Umma, Afék és Rehób. Huszonkét város és ezeknek falui."
        },
        {
            "type": "line",
            "value": "Ez az Áser fiai nemzetségének öröksége az ő családjaik szerint: ezek a városok és ezeknek falui."
        },
        {
            "type": "line",
            "value": "A sors által való hatodik rész juta a Nafthali fiainak, a Nafthali fiainak az ő családjaik szerint."
        },
        {
            "type": "line",
            "value": "Lőn pedig a határuk: Heleftől, Elontól fogva Caanannimnál Adámi-Nekebig és Jabneél-Lakkumig; a széle pedig a Jordán vala."
        },
        {
            "type": "line",
            "value": "Azután fordul a határ nyugot felé Aznoth-Tábornak; innen pedig tovamegy Hukkóknak, és éri Zebulont dél felől, Ásert pedig éri nyugot felől, és a Júdát is; a Jordán napkelet felé vala."
        },
        {
            "type": "line",
            "value": "Erősített városok ezek: Ciddim, Cér, Hammath, Rakkath és Kinnereth;"
        },
        {
            "type": "line",
            "value": "Adáma, Ráma és Hásor;"
        },
        {
            "type": "line",
            "value": "Kedes, Edrei és Én-Hásor;"
        },
        {
            "type": "line",
            "value": "Jireon, Migdal-Él, Horem, Béth-Anath és Béth-Semes. Tizenkilenc város és ezeknek falui."
        },
        {
            "type": "line",
            "value": "Ez a Nafthali fiai nemzetségének öröksége az ő családjaik szerint: a városok és ezeknek falui."
        },
        {
            "type": "line",
            "value": "A sors által való hetedik rész juta a Dán fiai nemzetségének az ő családjaik szerint."
        },
        {
            "type": "line",
            "value": "És lőn az ő örökségüknek határa: Córa, Estháol és Ir-Semes;"
        },
        {
            "type": "line",
            "value": "Saalabbin, Ajjálon és Jithla;"
        },
        {
            "type": "line",
            "value": "Élon, Timnatha és Ekrón;"
        },
        {
            "type": "line",
            "value": "Eltheké, Gibbethon és Baaláth;"
        },
        {
            "type": "line",
            "value": "Jehud, Bené-Bárak és Gath-Rimmon;"
        },
        {
            "type": "line",
            "value": "Mé-Jarkon és Rakkon, a Jáfó átellenében levő határral."
        },
        {
            "type": "line",
            "value": "De tovább méne ezeknél a Dán fiainak határa. Felmenének ugyanis a Dán fiai, és hadakozának Lesem ellen, és el is foglalák azt, és veték azt fegyver élére, és birtokba vevék azt, és lakozának benne, és nevezék Lesemet Dánnak, az ő atyjoknak Dánnak nevére."
        },
        {
            "type": "line",
            "value": "Ez a Dán fiai nemzetségének öröksége az ő családjaik szerint: ezek a városok és ezeknek falui."
        },
        {
            "type": "line",
            "value": "Mikor pedig elvégezték vala a földnek örökbe vételét annak határai szerint, akkor adának Izráel fiai örökséget Józsuénak, a Nún fiának ő közöttök."
        },
        {
            "type": "line",
            "value": "Az Úr rendelése szerint adák néki azt a várost, amelyet kért vala: Timnath-Szeráhot az Efraim hegyén, és megépíté azt a várost, és abban lakozék."
        },
        {
            "type": "line",
            "value": "Ezek azok az örökségek, amelyeket örökül adának Eleázár, a pap és Józsué, a Nún fia és az atyáknak fejei az Izráel fiai nemzetségeinek sors szerint, Silóban, az Úr előtt, a gyülekezet sátorának nyílásánál. Így végezék el a földnek felosztását."
        }
    ]
}
