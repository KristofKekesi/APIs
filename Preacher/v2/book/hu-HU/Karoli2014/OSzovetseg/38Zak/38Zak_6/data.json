{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Majd megfordulék és felemelém szemeimet, és látám, hogy ímé négy szekér jön vala ki két hegy közül, és azok a hegyek érc-hegyek."
        },
        {
            "type": "line",
            "value": "Az első szekérben veres lovak, a második szekérben fekete lovak;"
        },
        {
            "type": "line",
            "value": "És a harmadik szekérben fehér lovak; a negyedik szekérben pedig tarka lovak, erősek."
        },
        {
            "type": "line",
            "value": "És megszólalék, és mondám az angyalnak, aki beszél vala velem: Mik ezek, Uram?"
        },
        {
            "type": "line",
            "value": "Az angyal felele, és mondá nékem: Ezek az égnek négy szele, jőnek az egész föld Ura mellett való szolgálatukból."
        },
        {
            "type": "line",
            "value": "Amelyben a fekete lovak vannak, észak földére mennek, és a fehérek mennek utánok, a tarkák pedig a dél földére mennek;"
        },
        {
            "type": "line",
            "value": "Az erősek is mennek és kivánják eljárni a földet. És mondá: Menjetek, járjátok el a földet; és eljárák a földet."
        },
        {
            "type": "line",
            "value": "Majd híva engem, és beszéle velem, mondván: Lásd! Az észak földére menők lecsendesíték lelkemet északnak földén."
        },
        {
            "type": "line",
            "value": "És szóla az Úr hozzám, mondván:"
        },
        {
            "type": "line",
            "value": "Végy a számkivetésből valóktól: Heldaitól, Tóbiástól és Jedajától; és menj be azon a napon, menj be Jósiának, a Sefániás fiának házába, akik Babilonból jöttenek,"
        },
        {
            "type": "line",
            "value": "Végy ugyanis ezüstöt és aranyat, és csinálj koronákat, és tedd Jósuának, a Jehosadák fiának, a főpapnak fejére!"
        },
        {
            "type": "line",
            "value": "És szólj néki, mondván: Ezt mondja a Seregeknek Ura, mondván: Ímé, egy férfiú, a neve Csemete, mert csemete támad belőle, és megépíti az Úrnak templomát!"
        },
        {
            "type": "line",
            "value": "Mert ő fogja megépíteni az Úrnak templomát, és nagy lesz az ő dicsősége, és ülni és uralkodni fog az ő székében, és pap is lesz az ő székében, és békesség tanácsa lesz kettőjük között."
        },
        {
            "type": "line",
            "value": "És a koronák legyenek Hélemnek, Tóbiásnak, Jedajának és Hénnek, a Sefániás fiának emlékjelei az Úr templomában."
        },
        {
            "type": "line",
            "value": "És a messzelakók eljőnek és építenek az Úr templomában, és megtudjátok, hogy a Seregeknek Ura küldött el engem hozzátok. Így lesz, ha hallgattok az Úrnak, a ti Isteneteknek szavára!"
        }
    ]
}
