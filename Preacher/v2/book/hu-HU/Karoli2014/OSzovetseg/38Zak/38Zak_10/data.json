{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "Kérjetek esőt az Úrtól a késői eső idején! Az Úr villámlást szerez, és záporesőt ad nékik, és kinek-kinek füvet a mezőn."
        },
        {
            "type": "line",
            "value": "Mert a bálványok hazugságot szólnak, a varázslók pedig hamisságot látnak és üres álmokat beszélnek, hiábavalósággal vígasztalnak; azért elszélednek, mint a juhnyáj, amely sanyarog, mert nincs pásztora."
        },
        {
            "type": "line",
            "value": "Haragra gerjedtem a pásztorok ellen, és megfenyítem a bakokat. Bizony megfenyíti a Seregeknek Ura az ő nyáját, a Júda házát, és olyanokká teszi őket, amilyen a harcra felékesített ló."
        },
        {
            "type": "line",
            "value": "Közülök támad a szegletkő, közülök a szeg, közülök a harci ív, közülök egyszersmind minden sarcoló."
        },
        {
            "type": "line",
            "value": "És olyanok lesznek, mint a hősök, akik az utcák sarát tapodják a harcban, és harcolnak, mert velök van az Úr, és megszégyenítik a lovon ülőket."
        },
        {
            "type": "line",
            "value": "És megerősítem a Júda házát, és a József házát megsegítem, és visszahozom őket, mert szánom őket, és olyanokká lesznek, mintha el sem vetettem volna őket; mert én vagyok az Úr, az ő Istenök, és meghallgatom őket."
        },
        {
            "type": "line",
            "value": "Efraim is olyan lesz, mint egy hős, és örvendeznek majd mintegy bortól ittasodva, és látják fiaik és örvendeznek; örvend az ő szívök az Úrban."
        },
        {
            "type": "line",
            "value": "Süvöltök nékik és egybegyűjtöm őket, mert megszabadítom őket, és megsokasulnak, amint megsokasultak vala."
        },
        {
            "type": "line",
            "value": "És széthintem őket a népek között, hogy a messze földeken is emlegessenek engem, és fiakat neveljenek és visszatérjenek."
        },
        {
            "type": "line",
            "value": "Mert visszatérítem őket, Égyiptom földéről, Assiriából is összegyűjtöm őket, és behozom őket Gileád és Libánon földjére, és elég sem lesz nékik."
        },
        {
            "type": "line",
            "value": "És átvonulnak a nyomor tengerén, és megveri a tenger hullámait, és kiszáradnak a folyam örvényei, letöretik Assiriának kevélysége, és Égyiptom királyi pálcája elvész."
        },
        {
            "type": "line",
            "value": "És megerősítem őket az Úrban, és az ő nevében járnak, így szól az Úr."
        }
    ]
}
