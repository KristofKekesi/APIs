{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "És mikor imádkozék Ezsdrás és vallást tőn, sírva és földre borulva az Isten háza előtt, sereglének ő hozzá Izráelből igen nagy gyülekezetben férfiak és asszonyok és gyermekek, mert síra a nép is sokat és keservesen."
        },
        {
            "type": "line",
            "value": "És szóla Sekhánia, Jéhielnek fia, az Élám fiai közül, és monda Ezsdrásnak: Mi vétkeztünk a mi Istenünk ellen, hogy idegen feleségeket vettünk magunknak e föld népei közül: mindazáltal van reménysége Izráelnek, mind e mellett is!"
        },
        {
            "type": "line",
            "value": "Vessünk ugyanis frigyet a mi Istenünkkel, hogy elbocsátjuk mindazon asszonyokat és a tőlük szülötteket az én Uramnak és azoknak akaratja szerint, akik reszketve gondolnak a mi Istenünk parancsolatára, és a törvény szerint cselekedjünk!"
        },
        {
            "type": "line",
            "value": "Kelj fel! mert reád néz e dolog, s mi veled leszünk: légy erős és láss hozzá!"
        },
        {
            "type": "line",
            "value": "Fölkele annakokáért Ezsdrás, és megesketé a papoknak, a Lévitáknak és az egész Izráelnek fejedelmeit, hogy e beszéd szerint fognak cselekedni; és megesküvének."
        },
        {
            "type": "line",
            "value": "És fölkele Ezsdrás az Isten háza elől, és elméne Jóhanánnak, Eliásib fiának szobájához s bemenvén abba, kenyeret nem evék, sem vizet nem ivék, mert gyászol vala a rabságból hazajöttek vétke miatt."
        },
        {
            "type": "line",
            "value": "És meghirdeték Júdában és Jeruzsálemben mindazoknak, akik a rabságból hazajöttek, hogy Jeruzsálembe gyűljenek;"
        },
        {
            "type": "line",
            "value": "Valaki pedig el nem jön harmadnapra, a fejedelmek és vének tanácsa szerint, adassék minden vagyona a templomnak, és ő maga vettessék ki a rabságból hazajötteknek gyülekezetéből."
        },
        {
            "type": "line",
            "value": "Összegyűlének azért Júdának és Benjáminnak minden férfiai harmadnapra Jeruzsálembe a kilencedik hóban, e hó huszadik napján, és leüle az egész nép az Isten házának piacán, aggódván e dolog és az esőzések miatt."
        },
        {
            "type": "line",
            "value": "Ekkor fölkele Ezsdrás, a pap, és monda nékik: Ti vétkeztetek, hogy idegen feleségeket vettetek magatoknak, hogy ezzel is többítenétek Izráel vétkét;"
        },
        {
            "type": "line",
            "value": "Annakokáért tegyetek vallást az Úr előtt, atyáitoknak Istene előtt, és cselekedjetek az ő akaratja szerint, elkülönítvén magatokat e föld népeitől és az idegen feleségektől."
        },
        {
            "type": "line",
            "value": "És felele az egész gyülekezet, és monda felszóval: Ekképpen, a te beszéded szerint kell minékünk cselekednünk!"
        },
        {
            "type": "line",
            "value": "De e nép igen sok és az esős idő miatt kivül nem állhatunk; annak felette ez nem egy, sem nem két napi munka, mert sokan vagyunk, akik vétkeztünk e dologban;"
        },
        {
            "type": "line",
            "value": "Hadd álljanak hát elő fejedelmeink, az egész gyülekezeté, és mindenki, aki idegen feleséget vett magának, városonként jőjjön elő bizonyos időben s velök a városoknak vénei és birái, hogy elfordítsuk magunkról a mi Istenünknek e dolog miatt való búsulásának haragját!"
        },
        {
            "type": "line",
            "value": "Csak Jónathán, az Asáhel fia és Jahzéja, a Tikva fia állának fel ez ellen és Mésullám és Sabbethai, a Léviták támogaták őket."
        },
        {
            "type": "line",
            "value": "És cselekedének ekképpen azok, akik a rabságból hazajöttek; és választa magának Ezsdrás, a pap férfiakat, a családfőket, családjuk szerint, s mindnyájok nevei feljegyeztettek. És összeülének a tizedik hó első napján, hogy nyomozzák e dolgot;"
        },
        {
            "type": "line",
            "value": "És bevégezék azt mindazon férfiakra nézve, akik idegen feleséget vettek vala magoknak, az első hónak első napjáig."
        },
        {
            "type": "line",
            "value": "Találtatának pedig a papok fiai közül, akik idegen feleségeket vettek vala magoknak, Jésuának, a Jósádák fiának és az ő testvéreinek fiai közül: Maaséja, Eliézer, Járib és Gedálja;"
        },
        {
            "type": "line",
            "value": "És kezöket adák, hogy elbocsátják feleségeiket és egy kos áldozására ítéltetének vétkükért;"
        },
        {
            "type": "line",
            "value": "Immér fiai közül pedig: Hanáni és Zebádja."
        },
        {
            "type": "line",
            "value": "Hárim fiai közül: Maaszéja, Elija, Semája, Jéhiel és Uzzia,"
        },
        {
            "type": "line",
            "value": "Pashur fiai közül: Eljoénaj, Maaszéja, Ismáel, Nethanéel, Józabád és Elásza;"
        },
        {
            "type": "line",
            "value": "Továbbá a Léviták közül: Józabád, Simei és Kélája. (az a Kelita), Pethahja, Júda és Eliézer;"
        },
        {
            "type": "line",
            "value": "Az énekesek közül pedig: Eliásib, s a kapunállók közül: Sallum, Telem és Uri;"
        },
        {
            "type": "line",
            "value": "Továbbá Izráel népéből: Parós fiai közül: Ramia, Jezija, Malkija, Mijámin, Eleázár, Malkija és Benája;"
        },
        {
            "type": "line",
            "value": "Elám fiai közül: Mattánia, Zakariás, Jéhiel, Abdi, Jerémóth és Élija;"
        },
        {
            "type": "line",
            "value": "Zattu fiai közül: Eljóénai, Eljásib, Mattánia, Jerémóth, Zabád és Aziza;"
        },
        {
            "type": "line",
            "value": "Bébai fiai közül: Jóhanán, Hanánia, Zabbai és Athlai;"
        },
        {
            "type": "line",
            "value": "Báni fiai közül: Mesullám, Mallukh, Adája, Jásub, Seál és Rámóth;"
        },
        {
            "type": "line",
            "value": "Pahath-Moáb fiai közül: Adna, Kelál, Benája, Maaszéja, Mattánia, Besaléel, Binnui és Manasse;"
        },
        {
            "type": "line",
            "value": "A Hárim fiai pedig: Eliézer, Jissija, Malkija, Semája, Simeon;"
        },
        {
            "type": "line",
            "value": "Benjámin, Mallukh, Semarja;"
        },
        {
            "type": "line",
            "value": "Hásum fiai közül: Mattenai, Mattattá, Zabád, Elifélet, Jerémai, Manasse, Simei,"
        },
        {
            "type": "line",
            "value": "Báni fiai közül: Maádai, Amrám és Uél;"
        },
        {
            "type": "line",
            "value": "Benája, Bédéja, Keluhu;"
        },
        {
            "type": "line",
            "value": "Vanja, Merémóth, Eliásib;"
        },
        {
            "type": "line",
            "value": "Mattánia, Mattenai és Jaaszái;"
        },
        {
            "type": "line",
            "value": "Báni, Binnui, Simei;"
        },
        {
            "type": "line",
            "value": "Selemia, Náthán és Adája;"
        },
        {
            "type": "line",
            "value": "Makhnadbai, Sásai, Sárai;"
        },
        {
            "type": "line",
            "value": "Azareél, Selemia és Semária;"
        },
        {
            "type": "line",
            "value": "Sallum, Amaria, József:"
        },
        {
            "type": "line",
            "value": "A Nebó fiai közül: Jéiel, Mattithja, Zabád, Zebina, Jaddai, Jóel, Benája."
        },
        {
            "type": "line",
            "value": "Mindezek idegen feleségeket vettek vala magoknak. És valának e feleségek között olyanok is, akik már fiakat szültek."
        }
    ]
}
