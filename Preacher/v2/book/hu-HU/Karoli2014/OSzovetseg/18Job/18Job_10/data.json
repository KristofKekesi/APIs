{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "Lelkemből útálom az életemet, megeresztem felőle panaszomat; szólok az én lelkem keserűségében."
        },
        {
            "type": "line",
            "value": "Azt mondom az Istennek: Ne kárhoztass engem; add tudtomra, miért perlesz velem?!"
        },
        {
            "type": "line",
            "value": "Jó-é az néked, hogy nyomorgatsz, hogy megútálod kezednek munkáját, és a gonoszok tanácsát támogatod?"
        },
        {
            "type": "line",
            "value": "Testi szemeid vannak-é néked, és úgy látsz-é te, amint halandó lát?"
        },
        {
            "type": "line",
            "value": "Mint a halandónak napjai, olyanok-é a te napjaid, avagy a te éveid, mint az embernek napjai?"
        },
        {
            "type": "line",
            "value": "Hogy az én álnokságomról tudakozol, és az én vétkem után kutatsz."
        },
        {
            "type": "line",
            "value": "Jól tudod te azt, hogy én nem vagyok gonosz, még sincs, aki kezedből kiszabadítson!"
        },
        {
            "type": "line",
            "value": "Kezeid formáltak engem és készítének engem egészen köröskörül, és mégis megrontasz engem?!"
        },
        {
            "type": "line",
            "value": "Emlékezzél, kérlek, hogy mint valami agyagedényt, úgy készítettél engem, és ismét porrá tennél engem?"
        },
        {
            "type": "line",
            "value": "Nem úgy öntél-é engem, mint a tejet és mint a sajtot, megoltottál engem?"
        },
        {
            "type": "line",
            "value": "Bőrrel és hússal ruháztál fel engem, csontokkal és inakkal befedeztél engem."
        },
        {
            "type": "line",
            "value": "Életet és kegyelmet szerzettél számomra, és a te gondviselésed őrizte az én lelkemet."
        },
        {
            "type": "line",
            "value": "De ezeket elrejtetted a te szívedben, és tudom, hogy ezt tökélted el magadban:"
        },
        {
            "type": "line",
            "value": "Ha vétkezem, mindjárt észreveszed rajtam, és bűnöm alól nem mentesz föl engem."
        },
        {
            "type": "line",
            "value": "Ha istentelen vagyok, jaj nékem; ha igaz vagyok, sem emelem föl fejemet, eltelve gyalázattal, de tekints nyomorúságomra!"
        },
        {
            "type": "line",
            "value": "Ha pedig felemelkednék az, mint oroszlán kergetnél engem, és ismét csudafájdalmakat bocsátanál reám."
        },
        {
            "type": "line",
            "value": "Megújítanád a te bizonyságidat ellenem, megöregbítenéd a te boszúállásodat rajtam; váltakozó és állandó sereg volna ellenem."
        },
        {
            "type": "line",
            "value": "Miért is hoztál ki engem anyámnak méhéből? Vajha meghaltam volna, és szem nem látott volna engem!"
        },
        {
            "type": "line",
            "value": "Lettem volna, mintha nem is voltam volna; anyámnak méhéből sírba vittek volna!"
        },
        {
            "type": "line",
            "value": "Hiszen kevés napom van még; szünjék meg! Forduljon el tőlem, hadd viduljak fel egy kevéssé,"
        },
        {
            "type": "line",
            "value": "Mielőtt oda megyek, honnét nem térhetek vissza: a sötétségnek és a halál árnyékának földébe;"
        },
        {
            "type": "line",
            "value": "Az éjféli homálynak földébe, amely olyan, mint a halál árnyékának sürű setétsége; hol nincs rend, és a világosság olyan, mint a sürű setétség."
        }
    ]
}
