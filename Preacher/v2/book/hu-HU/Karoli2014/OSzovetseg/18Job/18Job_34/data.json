{
   "meta": {
   "type": "text",
   "name": "34. Fejezet"
   },
   "data": [
        {
            "type": "line",
            "value": "És szóla Elihu, és monda:"
        },
        {
            "type": "line",
            "value": "Halljátok meg bölcsek az én szavaimat, és ti tudósok hajtsátok hozzám füleiteket!"
        },
        {
            "type": "line",
            "value": "Mert a fül próbálja meg a szót, mint az íny kóstolja meg az ételt."
        },
        {
            "type": "line",
            "value": "Keressük csak magunk az igazságot, értsük meg magunk között, mi a jó?"
        },
        {
            "type": "line",
            "value": "Mert Jób azt mondá: Igaz vagyok, de Isten megtagadja igazságomat."
        },
        {
            "type": "line",
            "value": "Igazságom ellenére kell hazugnak lennem; halálos nyíl talált hibám nélkül!"
        },
        {
            "type": "line",
            "value": "Melyik ember olyan, mint Jób, aki issza a csúfolást, mint a vizet."
        },
        {
            "type": "line",
            "value": "És egy társaságban forog a gonosztevőkkel, és az istentelen emberekkel jár!"
        },
        {
            "type": "line",
            "value": "Mert azt mondja: Nem használ az az embernek, ha Istennel békességben él."
        },
        {
            "type": "line",
            "value": "Azért, ti tudós emberek, hallgassatok meg engem! Távol legyen Istentől a gonoszság, és a Mindenhatótól az álnokság!"
        },
        {
            "type": "line",
            "value": "Sőt inkább, amint cselekszik az ember, úgy fizet néki, és kiki az ő útja szerint találja meg, amit keres."
        },
        {
            "type": "line",
            "value": "Bizonyára az Isten nem cselekszik gonoszságot, a Mindenható el nem ferdíti az igazságot!"
        },
        {
            "type": "line",
            "value": "Kicsoda bízta reá a földet és ki rendezte az egész világot?"
        },
        {
            "type": "line",
            "value": "Ha csak ő magára volna gondja, lelkét és lehellését magához vonná:"
        },
        {
            "type": "line",
            "value": "Elhervadna együtt minden test és az ember visszatérne a porba."
        },
        {
            "type": "line",
            "value": "Ha tehát van eszed, halld meg ezt, és a te füledet hajtsd az én beszédeimnek szavára!"
        },
        {
            "type": "line",
            "value": "Vajjon, aki gyűlöli az igazságot, kormányozhat-é? Avagy az ellenállhatatlan igazat kárhoztathatod-é?"
        },
        {
            "type": "line",
            "value": "Aki azt mondja a királynak: Te semmirevaló! És a főembereknek: Te gonosztevő!"
        },
        {
            "type": "line",
            "value": "Aki nem nézi a fejedelmek személyét és a gazdagot a szegénynek fölibe nem helyezteti; mert mindnyájan az ő kezének munkája."
        },
        {
            "type": "line",
            "value": "Egy pillanat alatt meghalnak; éjfélkor felriadnak a népek és elenyésznek, a hatalmas is eltűnik kéz nélkül!"
        },
        {
            "type": "line",
            "value": "Mert ő szemmel tartja mindenkinek útját, és minden lépését jól látja."
        },
        {
            "type": "line",
            "value": "Nincs setétség és nincs a halálnak árnyéka, ahova elrejtőzhessék a gonosztevő;"
        },
        {
            "type": "line",
            "value": "Mert nem sokáig kell szemmel tartania az embert, hogy az Isten elé kerüljön ítéletre!"
        },
        {
            "type": "line",
            "value": "Megrontja a hatalmasokat vizsgálat nélkül, és másokat állít helyökbe."
        },
        {
            "type": "line",
            "value": "Ekképpen felismeri cselekedeteiket, és éjjel is ellenök fordul és szétmorzsoltatnak."
        },
        {
            "type": "line",
            "value": "Gonosztevők gyanánt tapodja meg őket olyan helyen, ahol látják."
        },
        {
            "type": "line",
            "value": "Akik azért távoztak el, és azért nem gondoltak egyetlen útjával sem,"
        },
        {
            "type": "line",
            "value": "Hogy a szegény kiáltását hozzájok juttatja, és ő a nyomorultak kiáltását meghallja."
        },
        {
            "type": "line",
            "value": "Ha ő nyugalmat ád, ki kárhoztatja őt? Ha elrejti arcát, ki láthatja meg azt? Akár nép elől, akár ember elől egyaránt;"
        },
        {
            "type": "line",
            "value": "Hogy képmutató ember ne uralkodjék, és ne legyen tőre a népnek."
        },
        {
            "type": "line",
            "value": "Bizony az Istenhez így való szólani: Elszenvedem, nem leszek rossz többé;"
        },
        {
            "type": "line",
            "value": "Amit át nem látok, arra te taníts meg engemet; ha gonoszságot cselekedtem, többet nem teszem!"
        },
        {
            "type": "line",
            "value": "Avagy te szerinted fizessen-é csak azért, mert ezt megveted, és hogy te szabd meg és nem én? Nos, mit tudsz? Mondd!"
        },
        {
            "type": "line",
            "value": "Az okos emberek azt mondják majd nékem, és a bölcs férfiú, aki reám hallgat:"
        },
        {
            "type": "line",
            "value": "Jób tudatlanul szól, és szavai megfontolás nélkül valók."
        },
        {
            "type": "line",
            "value": "Óh, bárcsak megpróbáltatnék Jób mind végiglen, amiért úgy felel, mint az álnok emberek!"
        },
        {
            "type": "line",
            "value": "Mert vétkét gonoszsággal tetézi, csapkod közöttünk, és Isten ellen szószátyárkodik."
        }
    ]
}
