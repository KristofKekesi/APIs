{
   "meta": {
   "type": "text",
   "name": "26. Fejezet"
   },
   "data": [
        {
            "type": "line",
            "value": "És folytatá Elihu, és monda:"
        },
        {
            "type": "line",
            "value": "Várj még egy kevéssé, majd felvilágosítlak, mert az Istenért még van mit mondanom."
        },
        {
            "type": "line",
            "value": "Tudásomat messzünnen veszem, és az én teremtőmnek igazat adok."
        },
        {
            "type": "line",
            "value": "Mert az én beszédem bizonyára nem hazugság; tökéletes tudású ember áll melletted."
        },
        {
            "type": "line",
            "value": "Ímé, az Isten hatalmas, még sem vet meg semmit; hatalmas az ő lelkének ereje."
        },
        {
            "type": "line",
            "value": "Nem tartja meg a gonosznak életét, de a szegénynek igaz törvényt teszen."
        },
        {
            "type": "line",
            "value": "Nem veszi le az igazról szemeit, sőt a királyok mellé, a trónba ülteti őket örökre, hogy felmagasztaltassanak."
        },
        {
            "type": "line",
            "value": "És ha békókba veretnek, és fogva tartatnak a nyomorúság kötelein:"
        },
        {
            "type": "line",
            "value": "Tudtokra adja cselekedetöket, és vétkeiket, hogyha elhatalmaztak rajtok."
        },
        {
            "type": "line",
            "value": "Megnyitja füleiket a feddőzésnek és megparancsolja, hogy a vétekből megtérjenek:"
        },
        {
            "type": "line",
            "value": "Ha engednek és szolgálnak néki, napjaikat jóban végzik el, és az ő esztendeiket gyönyörűségekben."
        },
        {
            "type": "line",
            "value": "Ha pedig nem engednek, fegyverrel veretnek által, és tudatlanságban múlnak ki."
        },
        {
            "type": "line",
            "value": "De az álnok szívűek haragot táplálnak, nem kiáltanak, mikor megkötözi őket."
        },
        {
            "type": "line",
            "value": "Azért ifjúságukban hal meg az ő lelkök, és életök a paráznákéhoz hasonló."
        },
        {
            "type": "line",
            "value": "A nyomorultat megszabadítja az ő nyomorúságától, és a szorongattatással megnyitja fülöket."
        },
        {
            "type": "line",
            "value": "Téged is kiszabadítana az ínség torkából tág mezőre, ahol nincs szorultság, és asztalod étke kövérséggel lenne rakva;"
        },
        {
            "type": "line",
            "value": "De ha gonosz ítélettel vagy tele, úgy utolérnek az ítélet és igazság."
        },
        {
            "type": "line",
            "value": "Csakhogy a harag ne ragadjon téged csúfkodásra, és a nagy váltságdíj se tántorítson el."
        },
        {
            "type": "line",
            "value": "Ad-é valamit a te gazdagságodra? Sem aranyra, sem semmiféle erőfeszítésre!"
        },
        {
            "type": "line",
            "value": "Ne kívánjad az éjszakát, amely népeket mozdít ki helyökből."
        },
        {
            "type": "line",
            "value": "Vigyázz! ne pártolj a bűnhöz, noha azt a nyomorúságnál jobban szereted."
        },
        {
            "type": "line",
            "value": "Ímé, mily fenséges az Isten az ő erejében; kicsoda az, aki úgy tanítson, mint ő?"
        },
        {
            "type": "line",
            "value": "Kicsoda szabta meg az ő útjait, vagy ki mondhatja azt: Igazságtalanságot cselekedtél?"
        },
        {
            "type": "line",
            "value": "Legyen rá gondod, hogy magasztaljad az ő cselekedetét, amelyről énekelnek az emberek!"
        },
        {
            "type": "line",
            "value": "Minden ember azt szemléli; a halandó távolról is látja."
        },
        {
            "type": "line",
            "value": "Ímé, az Isten fenséges, mi nem ismerhetjük őt! esztendeinek száma sem nyomozható ki."
        },
        {
            "type": "line",
            "value": "Hogyha magához szívja a vízcseppeket, ködéből mint eső cseperegnek alá,"
        },
        {
            "type": "line",
            "value": "Amelyet a fellegek özönnel öntenek, és hullatnak le temérdek emberre."
        },
        {
            "type": "line",
            "value": "De sőt értheti-é valaki a felhő szétoszlását, az ő sátorának zúgását?"
        },
        {
            "type": "line",
            "value": "Ímé, szétterjeszti magára az ő világosságát, és ráborítja a tengernek gyökereit."
        },
        {
            "type": "line",
            "value": "Mert ezek által ítéli meg a népeket, ád eledelt bőségesen."
        },
        {
            "type": "line",
            "value": "Kezeit elborítja villámlással, és kirendeli a lázadó ellen."
        },
        {
            "type": "line",
            "value": "Az ő dörgése ad hírt felőle, mint a barom a közeledő viharról."
        },
        {
            "type": "line",
            "value": "Ezért remeg az én szívem, és csaknem kiszökik helyéből."
        }
    ]
}
