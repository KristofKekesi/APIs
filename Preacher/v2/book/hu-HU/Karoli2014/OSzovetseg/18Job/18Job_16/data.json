{
   "meta": {
   "type": "text",
   "name": "16. Fejezet"
   },
   "data": [
        {
            "type": "line",
            "value": "Felele pedig Jób, és monda:"
        },
        {
            "type": "line",
            "value": "Efféle dolgokat sokat hallottam. Nyomorult vigasztalók vagytok ti mindnyájan!"
        },
        {
            "type": "line",
            "value": "Vége lesz-é már a szeles beszédeknek, avagy mi ingerel téged, hogy így felelsz?"
        },
        {
            "type": "line",
            "value": "Én is szólhatnék úgy mint ti, csak volna a ti lelketek az én lelkem helyén! Szavakat fonhatnék össze ellenetek; csóválhatnám miattatok a fejemet;"
        },
        {
            "type": "line",
            "value": "Erősíthetnélek titeket csak a szájammal és ajakim mozgása kevesbítené fájdalmatokat."
        },
        {
            "type": "line",
            "value": "Ha szólnék is, nem kevesbbednék a keserűségem; ha veszteglek is: micsoda távozik el tőlem?"
        },
        {
            "type": "line",
            "value": "Most pedig már fáraszt engemet. Elpusztítád egész házam népét."
        },
        {
            "type": "line",
            "value": "Hogy összenyomtál engem, ez bizonyság lett; felkelt ellenem az én ösztövérségem is, szemtől-szembe bizonyít ellenem."
        },
        {
            "type": "line",
            "value": "Haragja széttépett és üldöz engem. Fogait csikorgatta rám, ellenségemként villogtatja felém tekintetét."
        },
        {
            "type": "line",
            "value": "Feltátották ellenem szájokat, gyalázatosan arcul csapdostak engem, összecsődültek ellenem."
        },
        {
            "type": "line",
            "value": "Adott engem az Isten az álnoknak, és a gonoszok kezébe ejte engemet."
        },
        {
            "type": "line",
            "value": "Csendességben valék, de szétszaggata engem; nyakszirten ragadott és szétzúzott engem, céltáblává tűzött ki magának."
        },
        {
            "type": "line",
            "value": "Körülvettek az ő íjászai; veséimet meghasítja és nem kimél; epémet a földre kiontja."
        },
        {
            "type": "line",
            "value": "Rést rés után tör rajtam, és rám rohan, mint valami hős."
        },
        {
            "type": "line",
            "value": "Zsák-ruhát varrék az én fekélyes bőrömre, és a porba fúrtam be az én szarvamat."
        },
        {
            "type": "line",
            "value": "Orcám a sírástól kivörösödött, szempilláimra a halál árnyéka szállt;"
        },
        {
            "type": "line",
            "value": "Noha erőszakosság nem tapad kezemhez, és az én imádságom tiszta."
        },
        {
            "type": "line",
            "value": "Oh föld, az én véremet el ne takard, és ne legyen hely az én kiáltásom számára!"
        },
        {
            "type": "line",
            "value": "Még most is ímé az égben van az én bizonyságom, és az én tanuim a magasságban!"
        },
        {
            "type": "line",
            "value": "Csúfolóim a saját barátaim, azért az Istenhez sír fel az én szemem,"
        },
        {
            "type": "line",
            "value": "Hogy ítélje meg az embernek Istennel, és az ember fiának az ő felebarátjával való dolgát."
        },
        {
            "type": "line",
            "value": "Mert a kiszabott esztendők letelnek, és én útra kelek és nem térek vissza."
        },
        {
            "type": "line",
            "value": "Lelkem meghanyatlott, napjaim elfogynak, vár rám a sír."
        }
    ]
}
