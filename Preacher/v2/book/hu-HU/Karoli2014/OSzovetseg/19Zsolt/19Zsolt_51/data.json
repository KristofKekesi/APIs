{
   "meta": {
   "type": "text",
   "name": "51. Fejezet"
   },
   "data": [
        {
            "type": "line",
            "value": "Az éneklőmesternek; Dávid zsoltára;"
        },
        {
            "type": "line",
            "value": "Mikor ő hozzá ment Nátán, a próféta, minekutána Bethsabéval vétkezett."
        },
        {
            "type": "line",
            "value": "Könyörülj rajtam én Istenem a te kegyelmességed szerint; irgalmasságodnak sokasága szerint töröld el az én bűneimet!"
        },
        {
            "type": "line",
            "value": "Egészen moss ki engemet az én álnokságomból, és az én vétkeimből tisztíts ki engemet;"
        },
        {
            "type": "line",
            "value": "Mert ismerem az én bűneimet, és az én vétkem szüntelen előttem forog."
        },
        {
            "type": "line",
            "value": "Egyedül te ellened vétkeztem, és cselekedtem azt, ami gonosz a te szemeid előtt; hogy igaz légy beszédedben, és tiszta ítéletedben."
        },
        {
            "type": "line",
            "value": "Ímé én vétekben fogantattam, és bűnben melengetett engem az anyám."
        },
        {
            "type": "line",
            "value": "Ímé te az igazságban gyönyörködöl, amely a vesékben van, és bensőmben bölcseségre tanítasz engem."
        },
        {
            "type": "line",
            "value": "Tisztíts meg engem izsóppal, és tiszta leszek; moss meg engemet, és fehérebb leszek a hónál."
        },
        {
            "type": "line",
            "value": "Hallass örömet és vígasságot velem, hogy örvendezzenek csontjaim, amelyeket összetörtél."
        },
        {
            "type": "line",
            "value": "Rejtsd el orcádat az én vétkeimtől, és töröld el minden álnokságomat."
        },
        {
            "type": "line",
            "value": "Tiszta szívet teremts bennem, oh Isten, és az erős lelket újítsd meg bennem."
        },
        {
            "type": "line",
            "value": "Ne vess el engem a te orcád elől, és a te szent lelkedet ne vedd el tőlem."
        },
        {
            "type": "line",
            "value": "Add vissza nékem a te szabadításodnak örömét, és engedelmesség lelkével támogass engem."
        },
        {
            "type": "line",
            "value": "Hadd tanítsam a bűnösöket a te útaidra, hogy a vétkezők megtérjenek hozzád."
        },
        {
            "type": "line",
            "value": "Szabadíts meg engemet a vérontástól, oh Isten, szabadításomnak Istene! hogy harsogja nyelvem a te igazságodat."
        },
        {
            "type": "line",
            "value": "Uram, nyisd meg az én ajakimat, hogy hirdesse szájam a te dicséretedet."
        },
        {
            "type": "line",
            "value": "Mert nem kivánsz te véresáldozatot, hogy adnék azt, égőáldozatban sem gyönyörködöl."
        },
        {
            "type": "line",
            "value": "Isten előtt kedves áldozatok: a töredelmes lélek; a töredelmes és bűnbánó szívet oh Isten nem veted te meg!"
        },
        {
            "type": "line",
            "value": "Tégy jól a te kegyelmedből a Sionnal; és építsd meg Jeruzsálem kőfalait."
        },
        {
            "type": "line",
            "value": "Akkor kedvesek lesznek előtted az igazságnak áldozatai; az égő és egész áldozat: akkor a te oltárodon áldoznak néked tulkokkal."
        }
    ]
}
