{
   "meta": {
   "type": "text",
   "name": "68. Fejezet"
   },
   "data": [
        {
            "type": "line",
            "value": "Az éneklőmesternek; Dávid zsoltára, éneke."
        },
        {
            "type": "line",
            "value": "Felkél az Isten, elszélednek ellenségei; és elfutnak előle az ő gyűlölői."
        },
        {
            "type": "line",
            "value": "Amint a füst elszéled, úgy széleszted el őket; amint elolvad a viasz a tűz előtt, úgy vesznek el a gonoszok Isten elől;"
        },
        {
            "type": "line",
            "value": "Az igazak pedig örvendeznek és vígadnak az Isten előtt, és ujjongnak örömmel."
        },
        {
            "type": "line",
            "value": "Énekeljetek Istennek, zengedezzetek az ő nevének; csináljatok útat annak, aki jön a pusztákon át, akinek Jah a neve, és örüljetek előtte."
        },
        {
            "type": "line",
            "value": "Árváknak atyja, özvegyeknek bírája az Isten az ő szentséges hajlékában."
        },
        {
            "type": "line",
            "value": "Isten hozza vissza a száműzötteket, kihozza boldogságra a foglyokat; csak az engedetlenek lakoznak sivatag helyen."
        },
        {
            "type": "line",
            "value": "Oh Isten, mikor kivonultál a te néped előtt, mikor a pusztába beléptél: Szela."
        },
        {
            "type": "line",
            "value": "A föld reng vala, az egek is csepegnek vala Isten előtt, ez a Sinai hegy is az Isten előtt, az Izráel Istene előtt."
        },
        {
            "type": "line",
            "value": "Bő záport hintesz vala, oh Isten, a te örökségedre, s a lankadót megújítod vala."
        },
        {
            "type": "line",
            "value": "Benne tanyázott a te gyülekezeted: te szerzéd jóvoltodból a szegénynek, oh Isten!"
        },
        {
            "type": "line",
            "value": "Az Úr ad vala szólniok az örömhírt vivő asszonyok nagy csapatának."
        },
        {
            "type": "line",
            "value": "A seregek királyai futnak, futnak: s a házi asszony zsákmányt osztogat."
        },
        {
            "type": "line",
            "value": "Ha cserények között hevertek is: olyanok lesztek, mint a galambnak szárnyai, amelyeket ezüst borít, vagy mint vitorla-tollai, amelyek színarany fényűek."
        },
        {
            "type": "line",
            "value": "Mikor a Mindenható szétszórta benne a királyokat, mintha hó esett volna a Salmonon."
        },
        {
            "type": "line",
            "value": "Isten hegye a Básán hegye; sok halmú hegy a Básán hegye;"
        },
        {
            "type": "line",
            "value": "Mit kevélykedtek ti sok halmú hegyek? Ezt a hegyet választotta Isten lakóhelyéül; bizony ezen lakozik az Úr mindörökké!"
        },
        {
            "type": "line",
            "value": "Az Isten szekere húszezer, ezer meg ezer; az Úr közöttük van, mint a Sinai hegyen az ő szent hajlékában."
        },
        {
            "type": "line",
            "value": "Felmentél a magasságba, foglyokat vezettél, adományokat fogadtál emberekben: még a pártütők is ide jönnek lakni, oh Uram Isten!"
        },
        {
            "type": "line",
            "value": "Áldott legyen az Úr! Napról-napra gondoskodik rólunk a mi szabadításunk Istene! Szela."
        },
        {
            "type": "line",
            "value": "Ez a mi Istenünk a szabadításnak Istene, és az Úr Isten az, aki megszabadít a haláltól."
        },
        {
            "type": "line",
            "value": "Csak Isten ronthatja meg az ő ellenségeinek fejét, a bűneiben járónak üstökös koponyáját."
        },
        {
            "type": "line",
            "value": "Azt mondta vala az Úr: Básánból visszahozlak, a tenger mélységéből is kihozlak,"
        },
        {
            "type": "line",
            "value": "Hogy lábadat veresre fessed a vérben, ebeidnek nyelve az ellenségből lakomázzék."
        },
        {
            "type": "line",
            "value": "Látták a te bevonulásodat, oh Isten! Az én Istenem, királyom bevonulását a szentélybe."
        },
        {
            "type": "line",
            "value": "Elől mennek vala az éneklők, utánok a húrpengetők, középen a doboló leányok."
        },
        {
            "type": "line",
            "value": "A gyülekezetekben áldjátok az Istent, az Urat áldjátok, ti Izráel magvából valók!"
        },
        {
            "type": "line",
            "value": "Ott a kis Benjámin, aki uralkodik rajtok, a Júda fejedelmei és az ő gyülekezetök; a Zebulon fejedelmei és a Nafthali fejedelmei."
        },
        {
            "type": "line",
            "value": "Istened rendelte el a te hatalmadat: erősítsd meg, oh Isten, azt, amit számunkra készítettél!"
        },
        {
            "type": "line",
            "value": "A te Jeruzsálem felett álló hajlékodból királyok hoznak majd néked ajándékokat."
        },
        {
            "type": "line",
            "value": "Fenyítsd meg a nádasnak vadját, a bikák csordáját a népek tulkaival egybe, akik ezüst-rudakkal terpeszkednek; szórd szét a népeket, akik a háborúban gyönyörködnek."
        },
        {
            "type": "line",
            "value": "Eljőnek majd a főemberek Égyiptomból; Szerecsenország hamar kinyujtja kezeit Istenhez."
        },
        {
            "type": "line",
            "value": "E földnek országai mind énekeljetek Istennek: zengjetek dicséretet az Úrnak! Szela."
        },
        {
            "type": "line",
            "value": "Aki kezdettől fogva az egek egein ül; ímé, onnét szól nagy kemény szóval."
        },
        {
            "type": "line",
            "value": "Tegyetek tisztességet Istennek, akinek dicsősége az Izráelen és az ő hatalma a felhőkben van."
        },
        {
            "type": "line",
            "value": "Rettenetes vagy, oh Isten, a te szent hajlékodból; az Izráelnek Istene ád erőt és hatalmat a népnek. Áldott legyen az Isten!"
        }
    ]
}
