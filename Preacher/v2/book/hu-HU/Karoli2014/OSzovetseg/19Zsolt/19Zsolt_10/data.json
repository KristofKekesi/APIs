{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "Uram, miért állasz távol? Miért rejtőzöl el a szükség idején?"
        },
        {
            "type": "line",
            "value": "A gonosznak kevélysége miatt sanyarog a szegény. Essenek foglyul a cseleknek, amiket koholtak."
        },
        {
            "type": "line",
            "value": "Mert dicsekszik a gonosz az ő lelkének kivánságával, és a fösvény megveti és szidja az Urat."
        },
        {
            "type": "line",
            "value": "A gonosz az ő haragos kevélységében senkit sem tudakoz; nincs Isten, ez minden gondolatja."
        },
        {
            "type": "line",
            "value": "Szerencsések az ő útai minden időben; messze vannak tőle ítéleteid, elfújja minden ellenségét."
        },
        {
            "type": "line",
            "value": "Azt mondja szívében: Nem rendülök meg soha örökké, mert nem esem bajba."
        },
        {
            "type": "line",
            "value": "Szája telve átkozódással, csalárdsággal és erőszakossággal; nyelve alatt hamisság és álnokság."
        },
        {
            "type": "line",
            "value": "Az utcák zugaiban lappang, a rejtekhelyeken megöli az ártatlant, szemei lesnek az ügyefogyottra."
        },
        {
            "type": "line",
            "value": "Leselkedik a rejtekhelyen, leselkedik, mint az oroszlán az ő barlangjában, hogy elragadja a szegényt; elragadja a szegényt, mihelyt hálójába foghatja azt."
        },
        {
            "type": "line",
            "value": "Lenyomja, tiporja, és erejétől elesnek az ügyefogyottak."
        },
        {
            "type": "line",
            "value": "Azt mondja szívében: Elfelejtkezett Isten, elrejtette arcát: nem is látott soha!"
        },
        {
            "type": "line",
            "value": "Kelj fel Úr Isten, emeld fel kezedet; ne feledkezzél el a szegényekről!"
        },
        {
            "type": "line",
            "value": "Miért szidja Istent a gonosz? Miért mondja szívében: Nem keresed rajta."
        },
        {
            "type": "line",
            "value": "Te látod ezt, mert te megnézed a hamisságot és a fájdalmat, hogy rávessed kezed. Te reád hagyja magát az ügyefogyott, az árvának is te vagy segedelme."
        },
        {
            "type": "line",
            "value": "Törd össze a gonosznak karját; és keressed a rosszon az ő gonoszságát, míg már nem találsz."
        },
        {
            "type": "line",
            "value": "Az Úr király mindenha és mindörökké; a pogányok kivesznek az ő földjéről."
        },
        {
            "type": "line",
            "value": "A szegények kivánságát meghallgatod, oh Uram! Megerősíted szívöket, füleiddel figyelmezel,"
        },
        {
            "type": "line",
            "value": "Hogy ítéletet tégy az árvának és nyomorodottnak, hogy többé már ne rettentsen a földből való ember."
        }
    ]
}
