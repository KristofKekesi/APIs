{
   "meta": {
   "type": "text",
   "name": "57. Fejezet"
   },
   "data": [
        {
            "type": "line",
            "value": "Az éneklőmesternek az altashétre; Dávid miktámja; mikor Saul elől a barlangba menekült."
        },
        {
            "type": "line",
            "value": "Könyörülj rajtam, oh Isten könyörülj rajtam, mert benned bízik az én lelkem; és szárnyaid árnyékába menekülök, amíg elvonulnak a veszedelmek."
        },
        {
            "type": "line",
            "value": "A magasságos Istenhez kiáltok; Istenhez, aki jót végez felőlem."
        },
        {
            "type": "line",
            "value": "Elküld a mennyből és megtart engem: meggyalázza az engem elnyelőt. Szela. Elküldi Isten az ő kegyelmét és hűségét."
        },
        {
            "type": "line",
            "value": "Az én lelkem oroszlánok között van, tűzokádók között fekszem; emberek között, akiknek foguk dárda és nyilak, nyelvök pedig éles szablya."
        },
        {
            "type": "line",
            "value": "Magasztaltassál fel az egek felett, oh Isten! Mind az egész földön legyen a te dicsőséged!"
        },
        {
            "type": "line",
            "value": "Hálót készítettek lábaimnak, lelkem meggörnyedett; vermet ástak én előttem, de ők estek abba. Szela."
        },
        {
            "type": "line",
            "value": "Kész az én szívem, oh Isten, kész az én szívem; hadd énekeljek és zengedezzek!"
        },
        {
            "type": "line",
            "value": "Serkenj fel én dicsőségem, serkenj fel te lant és hárfa, hadd költsem fel a hajnalt!"
        },
        {
            "type": "line",
            "value": "Hálát adok néked, én Uram, a népek között, és zengedezek néked a nemzetek között."
        },
        {
            "type": "line",
            "value": "Mert nagy az egekig a te kegyelmed, és a felhőkig a te hűséged."
        },
        {
            "type": "line",
            "value": "Magasztaltassál fel az egek felett, oh Isten! Mind az egész földön legyen a te dicsőséged!"
        }
    ]
}
