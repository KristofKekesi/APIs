{
   "meta": {
   "type": "text",
   "name": "23. Fejezet"
   },
   "data": [
        {
            "type": "line",
            "value": "Vala pedig Sárának élete száz huszonhét esztendő. Ezek Sára életének esztendei."
        },
        {
            "type": "line",
            "value": "És meghala Sára Kirját-Arbában azaz Hebronban a Kanaán földén, és beméne Ábrahám, hogy gyászolja Sárát és sirassa őt."
        },
        {
            "type": "line",
            "value": "Felkele azután Ábrahám az ő halottja elől, és szóla a Khéth fiainak, mondván:"
        },
        {
            "type": "line",
            "value": "Idegen és jövevény vagyok közöttetek: Adjatok nékem temetésre való örökséget ti nálatok, hadd temessem el az én halottamat én előlem."
        },
        {
            "type": "line",
            "value": "Felelének pedig a Khéth fiai Ábrahámnak, mondván őnéki:"
        },
        {
            "type": "line",
            "value": "Hallgass meg minket uram: Istentől való fejedelem vagy te mi közöttünk, a mi temetőhelyeink közül amely legtisztességesebb, abba temesd el a te halottadat, közülünk senki sem tiltja meg tőled az ő temetőhelyét, hogy eltemethesd a te halottadat."
        },
        {
            "type": "line",
            "value": "És felkele Ábrahám, és meghajtá magát a földnek népe előtt, a Khéth fiai előtt."
        },
        {
            "type": "line",
            "value": "És szóla ő velök mondván: Ha azt akarjátok, hogy eltemessem az én halottamat én előlem: hallgassatok meg engemet, és esedezzetek én érettem Efron előtt, Cohár fia előtt."
        },
        {
            "type": "line",
            "value": "Hogy adja nékem Makpelá barlangját, mely az övé, mely az ő mezejének szélében van: igaz árán adja nékem azt, ti köztetek temetésre való örökségül."
        },
        {
            "type": "line",
            "value": "Efron pedig ül vala a Khéth fiai között. Felele azért Efron a Khitteus, Ábrahámnak, a Khéth fiainak és mindazoknak hallatára, akik bemennek vala az ő városának kapuján, mondván:"
        },
        {
            "type": "line",
            "value": "Nem úgy uram, hallgass meg engem: azt a mezőt néked adom, s a barlangot, mely abban van, azt is néked adom, népem fiainak szeme láttára adom azt néked, temesd el halottadat."
        },
        {
            "type": "line",
            "value": "És meghajtá magát Ábrahám a földnek népe előtt."
        },
        {
            "type": "line",
            "value": "És szóla Efronhoz a föld népének hallatára, mondván: Ha mégis meghallgatnál engem! megadom a mezőnek árát, fogadd el tőlem; azután eltemetem ott az én halottamat."
        },
        {
            "type": "line",
            "value": "És felele Efron Ábrahámnak, mondván néki:"
        },
        {
            "type": "line",
            "value": "Uram! hallgass meg engemet; négyszáz ezüst siklusos föld, micsoda az én köztem és te közötted? Csak temesd el a te halottadat."
        },
        {
            "type": "line",
            "value": "Engede azért Ábrahám Efronnak és odamérte Ábrahám Efronnak az ezüstöt, amelyet mondott vala a Khéth fiainak hallatára; kalmároknál kelendő négyszáz ezüst siklust."
        },
        {
            "type": "line",
            "value": "Így lett Efronnak Makpelában levő mezeje, mely Mamré átellenében van, a mező a benne levő barlanggal, és minden a mezőben levő fa az egész határban köröskörül"
        },
        {
            "type": "line",
            "value": "Ábrahámnak birtoka, a Khéth fiainak, mind azoknak szeme előtt, akik az ő városának kapuján bemennek vala."
        },
        {
            "type": "line",
            "value": "Azután eltemeté Ábrahám az ő feleségét Sárát a Makpelá mezejének barlangjába Mamréval szemben. Ez Hebron a Kanaán földén."
        },
        {
            "type": "line",
            "value": "Így erősítteték meg a mező és a benne lévő barlang Ábrahámnak temetésre való örökségül a Khéth fiaitól."
        }
    ]
}
