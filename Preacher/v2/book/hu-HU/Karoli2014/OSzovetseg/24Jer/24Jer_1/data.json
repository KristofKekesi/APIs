{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Jeremiásnak, Hilkiás fiának beszédei, aki az Anatótban, Benjámin földén lakó papok közül vala;"
        },
        {
            "type": "line",
            "value": "Akihez szóla az Úr Jósiásnak, az Ammon fiának, Júda királyának napjaiban, az ő uralkodásának tizenharmadik esztendejében;"
        },
        {
            "type": "line",
            "value": "Továbbá Jójakimnak, a Jósiás fiának, Júda királyának napjaiban, Sedékiásnak, a Jósiás fiának, Júda királyának egészen tizenegyedik esztendejéig, Jeruzsálem fogságba viteléig, ami az ötödik hónapban vala;"
        },
        {
            "type": "line",
            "value": "Szóla pedig az Úr nékem, mondván:"
        },
        {
            "type": "line",
            "value": "Mielőtt az anyaméhben megalkottalak, már ismertelek, és mielőtt az anyaméhből kijövél, megszenteltelek; prófétának rendeltelek a népek közé."
        },
        {
            "type": "line",
            "value": "És mondék: Ah, ah Uram Isten! Ímé, én nem tudok beszélni; hiszen ifjú vagyok én!"
        },
        {
            "type": "line",
            "value": "Az Úr pedig monda nékem: Ne mondd ezt: Ifjú vagyok én; hanem menj mind azokhoz, akikhez küldelek téged, és beszéld mindazt, amit parancsolok néked."
        },
        {
            "type": "line",
            "value": "Ne félj tőlök, mert én veled vagyok, hogy megszabadítsalak téged! mond az Úr."
        },
        {
            "type": "line",
            "value": "És kinyújtá az Úr az ő kezét, és megilleté számat, és monda nékem az Úr: Ímé, az én igéimet adom a te szádba!"
        },
        {
            "type": "line",
            "value": "Lásd, én e mai napon népek fölé és országok fölé rendellek téged, hogy gyomlálj, irts, pusztíts, rombolj, építs és plántálj!"
        },
        {
            "type": "line",
            "value": "Szóla továbbá nékem az Úr, mondván: Mit látsz te, Jeremiás? És mondék: Mandulavesszőt látok én."
        },
        {
            "type": "line",
            "value": "És monda nékem az Úr: Jól láttál, mert gondom van az én igémre, hogy beteljesítsem azt."
        },
        {
            "type": "line",
            "value": "És másodszor is szóla hozzám az Úr, mondván: Mit látsz te? És felelék: Forró fazekat látok én, és pedig a szája észak felől van."
        },
        {
            "type": "line",
            "value": "És monda nékem az Úr: Észak felől támad a veszedelem e földnek minden lakosára."
        },
        {
            "type": "line",
            "value": "Mert ímé, előhívom én az északi országok minden nemzetségét, mondja az Úr, és eljőnek, és kiki felállítja az ő királyi székét Jeruzsálem kapui előtt, és köröskörül minden kerítése ellen, és Júdának minden városa ellen."
        },
        {
            "type": "line",
            "value": "És kimondom ítéleteimet felettök az ő mindenféle gonoszságukért, minthogy elszakadtak tőlem, és idegen isteneknek áldoztak, és tulajdon kezeik munkáit imádták."
        },
        {
            "type": "line",
            "value": "Te azért övezd fel derekadat, és kelj fel, és mondd meg nékik mindazt, amit én parancsolok néked; meg ne riadj tőlök, különben én riasztalak el téged előlök!"
        },
        {
            "type": "line",
            "value": "Mert ímé én erősített várossá, vasoszloppá és ércbástyává teszlek ma téged mind ez egész földön, Júda királyai, fejedelmei és papjai ellen és a föld népe ellen."
        },
        {
            "type": "line",
            "value": "Viaskodni fognak ugyan ellened, de nem győznek meg téged, mert én veled vagyok, azt mondja az Úr, hogy megszabadítsalak téged."
        }
    ]
}
