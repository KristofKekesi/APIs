{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "Mikor a fejedelemnek haragja felgerjed te ellened, a te helyedet el ne hagyjad; mert a szelídség nagy bűnöket lecsendesít."
        },
        {
            "type": "line",
            "value": "Van egy gonosz, amelyet láttam a nap alatt, mintha tévedés volna, amely a fejedelemtől származik."
        },
        {
            "type": "line",
            "value": "Hogy a bolondság nagy méltóságra helyeztetett, a gazdagok pedig alacsony sorsban ülnek."
        },
        {
            "type": "line",
            "value": "Láttam, hogy a szolgák lovakon ültek; a fejedelmek pedig gyalog mentek a földön, mint a szolgák."
        },
        {
            "type": "line",
            "value": "Aki vermet ás, abba beesik; és aki a gyepűt elhányja, megmarja azt a kígyó."
        },
        {
            "type": "line",
            "value": "Aki a köveket helyökből kihányja, fájdalmat szenved azok miatt; aki hasogatja a fát, veszedelemben forog amiatt."
        },
        {
            "type": "line",
            "value": "Ha a vas megtompul, és annak élit meg nem köszörüli az ember, akkor erejét kell megfeszíteni; a bölcseség pedig minden dolognak eligazítására nagy előmenetel."
        },
        {
            "type": "line",
            "value": "Ha megharap a kígyó, amíg meg nem varázsoltatott, azután semmi haszna nincsen a varázslónak."
        },
        {
            "type": "line",
            "value": "A bölcs ember szájának beszédei kedvesek; a bolondnak pedig ajkai elnyelik őt."
        },
        {
            "type": "line",
            "value": "Az ő szája beszédinek kezdete bolondság, és az ő szája beszédinek vége gonosz balgatagság."
        },
        {
            "type": "line",
            "value": "És a bolond szaporítja a szót, pedig nem tudja az ember, ami következik, és ami utána lesz, kicsoda mondja meg azt néki?"
        },
        {
            "type": "line",
            "value": "A bolondnak munkája elfárasztja őt, mert a városba sem tud menni."
        },
        {
            "type": "line",
            "value": "Jaj néked ország, kinek a te királyod gyermek; és a te fejedelmid reggel esznek."
        },
        {
            "type": "line",
            "value": "Boldog vagy te ország, kinek a te királyod nemes ember, és a te fejedelmid idejében esznek a testnek erejéért és nem az italért."
        },
        {
            "type": "line",
            "value": "A restség miatt elhanyatlik a házfedél, és a kezek restsége miatt csepeg a ház."
        },
        {
            "type": "line",
            "value": "Vígasságnak okáért szereznek lakodalmat, és a bor vídámítja meg az élőket: és a pénz szerzi meg mindezeket."
        },
        {
            "type": "line",
            "value": "Még a te gondolatodban is a királyt ne átkozd, és a te ágyasházadban is gonoszt a gazdagnak ne mondj: mert az égi madár is elviszi a szót, és a szárnyas állat is bevádolná a te beszédedet."
        }
    ]
}
