{
   "meta": {
   "type": "text",
   "name": "8. Fejezet"
   },
   "data": [
        {
            "type": "line",
            "value": "Szóla továbbá az Úr Mózesnek, mondván:"
        },
        {
            "type": "line",
            "value": "Vegyed Áront és az ő fiait is vele, és az öltözeteket, a kenetnek olaját, és bűnért való áldozati tulkot, két kost és egy kosár kovásztalan kenyeret."
        },
        {
            "type": "line",
            "value": "És az egész gyülekezetet gyűjtsd egybe a gyülekezet sátorának nyílásához."
        },
        {
            "type": "line",
            "value": "És akképpen cselekedék Mózes, amint az Úr parancsolta vala néki, és egybe gyűle a gyülekezet a gyülekezet sátorának nyílásához."
        },
        {
            "type": "line",
            "value": "Akkor monda Mózes a gyülekezetnek: Ez a dolog, amit az Úr parancsolt cselekedni."
        },
        {
            "type": "line",
            "value": "És előállatá Mózes Áront és az ő fiait, és megmosá őket vízzel."
        },
        {
            "type": "line",
            "value": "És reá adá Áronra a köntöst, és felövezé őt az övvel, és reáveté a palástot, az efódot is reáadá, és felövezé az efód övével, és megerősíté azt rajta."
        },
        {
            "type": "line",
            "value": "És feltevé arra a hósent, és betevé a hósenbe az Urimot és a Thummimot."
        },
        {
            "type": "line",
            "value": "Azután feltevé fejére a süveget, és elől odatevé a süvegre az arany lapot, a szent koronát, amint parancsolta vala az Úr Mózesnek."
        },
        {
            "type": "line",
            "value": "Vevé Mózes a kenetnek olaját is, és megkené a hajlékot minden bennevalóval egybe, és felszentelé azokat."
        },
        {
            "type": "line",
            "value": "És hinte abból az oltárra is hétszer, és felkené az oltárt és annak minden edényét, a mosdómedencét is a lábával együtt, hogy azokat megszentelje."
        },
        {
            "type": "line",
            "value": "Az Áron fejére is tölte a kenetnek olajából, és megkené őt, hogy felszentelje őt."
        },
        {
            "type": "line",
            "value": "És előállatá Mózes az Áron fiait is, és felöltözteté azokat is az ő köntöseikbe, és felövezé őket övvel, felköté nékik a süvegeket is, amint az Úr parancsolta vala Mózesnek."
        },
        {
            "type": "line",
            "value": "Azután előhoza egy tulkot a bűnért való áldozatra, és Áron az ő fiaival egybe a bűnért való áldozat tulkának fejére tevé az ő kezét."
        },
        {
            "type": "line",
            "value": "És miután megölték azt, vőn Mózes annak véréből, és tőn az újjával az oltárnak szarvaira köröskörül, és megtisztítá az oltárt, a többi vért pedig önté az oltárnak aljára; és felszentelte azt, hogy engesztelést szerezzen rajta."
        },
        {
            "type": "line",
            "value": "Azután vevé mindazt a kövérséget, amely annak a bélin vala, és a máj hártyáját, és a két veséjét és azoknak kövérségét, és elfüstölögteté Mózes azokat az oltáron."
        },
        {
            "type": "line",
            "value": "A tulkot pedig, azaz annak bőrét, húsát és ganéját megégeté tűzzel a táboron kivül, amint az Úr parancsolta vala Mózesnek."
        },
        {
            "type": "line",
            "value": "Azután előállatá az égőáldozatra való kost, és Áron és az ő fiai rátevék kezeiket a kos fejére."
        },
        {
            "type": "line",
            "value": "És megölék azt; Mózes pedig elhinté a vért az oltárra köröskörül."
        },
        {
            "type": "line",
            "value": "És a kost tagjaira vagdalák, és Mózes elfüstölögteté annak a fejét, a tagjait és a kövérjét."
        },
        {
            "type": "line",
            "value": "A beleket pedig és a lábszárakat megmosta vízben, és elfüstölögteté Mózes az egész kost az oltáron. Kedves illatú égőáldozat ez, tűzáldozat ez az Úrnak, amint megparancsolta vala az Úr Mózesnek."
        },
        {
            "type": "line",
            "value": "Azután előállatá a másik kost is, a felavatási kost, és rátevék Áron és az ő fiai kezeiket a kos fejére."
        },
        {
            "type": "line",
            "value": "És megölék azt; Mózes pedig vőn annak véréből, és tőn abból az Áron jobb fülének cimpájára, és jobb kezének hüvelykére és jobb lábának hüvelykére."
        },
        {
            "type": "line",
            "value": "Előállatá az Áron fiait is, és tőn Mózes a vérből azok jobb fülének cimpájára, és jobb kezöknek hüvelykére és jobb láboknak hüvelykére; azután oda tölté Mózes a vért az oltárra köröskörül."
        },
        {
            "type": "line",
            "value": "És vevé a kövérjét és a farkát és mindazt a kövérjét, amely a bélen van, továbbá a máj hártyáját, és a két vesét azoknak kövérjével egybe, és a jobb lapockát;"
        },
        {
            "type": "line",
            "value": "És a kovásztalan kenyerek kosarából, amely az Úr előtt vala, vőn egy kovásztalan lepényt, egy olajos kalácsot, és egy pogácsát, és raká azokat a kövérségekre és a jobb lapockára;"
        },
        {
            "type": "line",
            "value": "És tevé mindezeket az Áron kezeire és az ő fiainak kezeire, és meglóbáltatá azokat az Úr előtt."
        },
        {
            "type": "line",
            "value": "Azután elvevé azokat Mózes az ő kezeikből, és elfüstölögteté az oltáron az egészen égőáldozattal egybe. Felavatási áldozatok ezek, kedves illatú tűzáldozat ez az Úrnak."
        },
        {
            "type": "line",
            "value": "Elvevé pedig Mózes a szegyet, és meglóbálá azt az Úr előtt; a felavatási kosból a Mózes része lőn ez, amint megparancsolta vala az Úr Mózesnek."
        },
        {
            "type": "line",
            "value": "Azután vőn Mózes a kenetnek olajából és a vérből, amely az oltáron vala, és meghinté Áront és az ő ruháit, az ő fiait és az ő fiainak ruháit ő vele együtt, és megszentelé Áront és az ő ruháit, és az ő fiait és az ő fiainak ruháit ő vele együtt."
        },
        {
            "type": "line",
            "value": "És monda Mózes Áronnak és az ő fiainak: Főzzétek meg a húst a gyülekezet sátorának nyílásánál, és ott egyétek meg azt és a kenyeret, amely a felavatási áldozat kosarában van, amiképpen megparancsoltam, mondván: Áron és az ő fiai egyék meg azt."
        },
        {
            "type": "line",
            "value": "Ami pedig megmarad a húsból és kenyérből, tűzzel égessétek meg."
        },
        {
            "type": "line",
            "value": "De a gyülekezet sátorának nyílásán ki ne menjetek hét napig, addig a napig, amelyen betelnek a ti felavatástoknak napjai, mert hét nap avat fel benneteket az Úr."
        },
        {
            "type": "line",
            "value": "Amiképpen e napon cselekedett, úgy parancsolta az Úr hogy cselekedjünk, hogy néktek engesztelést szerezzünk."
        },
        {
            "type": "line",
            "value": "A gyülekezet sátorának nyílásánál maradjatok éjjel és nappal hét napig, és tartsátok meg, amit megtartani rendelt az Úr, hogy meg ne haljatok; mert így parancsolta vala nékem."
        },
        {
            "type": "line",
            "value": "Áron azért és az ő fiai mind akképpen cselekedének, amint megparancsolta vala nékik az Úr Mózes által."
        }
    ]
}
