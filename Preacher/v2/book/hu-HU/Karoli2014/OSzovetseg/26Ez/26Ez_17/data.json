{
   "meta": {
   "type": "text",
   "name": "17. Fejezet"
   },
   "data": [
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "Embernek fia, adj találós mesét, és mondj példabeszédet Izráel házának."
        },
        {
            "type": "line",
            "value": "És mondjad: Így szól az Úr Isten: A nagyszárnyú nagy saskeselyű, melynek hosszú csapótollai valának, s mely rakva vala különféle színű tollakkal, jöve a Libanonra, és elfoglalá a cédrusfa tetejét."
        },
        {
            "type": "line",
            "value": "Gyönge ágainak hegyét letépte, és vivé azt a kalmárok földére, az árusok városában tevé le."
        },
        {
            "type": "line",
            "value": "És vőn annak a földnek magvából, és elveté azt termékeny mezőbe; sok vizek mellé vivé; mint fűzfát ülteté el."
        },
        {
            "type": "line",
            "value": "És felsarjadt, és lőn elterülő, alacsony szőlőtővé, hogy vesszőit amahhoz fordítsa s gyökerei amaz alatt legyenek, és szőlőtővé lőn, és vesszőket terme, s ágacskákat bocsáta ki."
        },
        {
            "type": "line",
            "value": "És vala más nagy szárnyú, soktollú nagy saskeselyű, és ímé, ez a szőlőtő feléje terjeszté gyökereit s vesszeit hozzá nyújtá ültetésének ágyaiból, hogy öntözze őt;"
        },
        {
            "type": "line",
            "value": "Pedig jó földbe, sok víz mellé ültették vala el, hogy ágakat hajtson és gyümölcsöt teremjen, hogy legyen jeles szőlőtő."
        },
        {
            "type": "line",
            "value": "Mondjad: Így szól az Úr Isten: Vajjon jó szerencsés lesz-é? Vajjon gyökereit nem szaggatja-é ki, és gyümölcsét nem vágja-é le, hogy elszáradjon, hajtásának minden ága elszáradjon, és pedig nem erős karral és sok néppel támad reá, hogy kitépje azt gyökerestől."
        },
        {
            "type": "line",
            "value": "És ímé elplántáltatott, jó szerencsés lesz-é? Avagy ha a napkeleti szél illeti őt, nem szárad-é el teljesen, ültetésének ágyában nem szárad-é el?"
        },
        {
            "type": "line",
            "value": "És lőn az Úr szava hozzám, mondván:"
        },
        {
            "type": "line",
            "value": "No, mondjad a pártos háznak: Avagy nem értettétek-é mi ez? Mondjad: Ímé, eljött a babiloni király Jeruzsálembe, és fogá királyát és fejedelmeit és elvivé őket magához Babilonba."
        },
        {
            "type": "line",
            "value": "És vőn a királyi magból, s frigyet szerze vele, s megesketé őt, de a földnek erőseit elvivé,"
        },
        {
            "type": "line",
            "value": "Hogy alacsony királyság legyen, hogy fel ne emelkedjék, hanem frigyét megőrizze, hogy ez megálljon."
        },
        {
            "type": "line",
            "value": "De pártot üte ellene, bocsátván követeit Égyiptomba, hogy adjon néki lovakat és sok népet. Vajjon jó szerencsés lesz-é? Vajjon megszabadítja-é magát, aki ezeket cselekszi? aki megszegte a szövetséget, megszabadul-é?"
        },
        {
            "type": "line",
            "value": "Élek én, ezt mondja az Úr Isten, hogy annak a királynak lakóhelyén, aki őt királylyá tette, akinek tett esküjét megvetette, s akivel tett frigyét megszegte, ott nála, Babilonban hal meg."
        },
        {
            "type": "line",
            "value": "És a Faraó nagy haddal és nagy sokasággal vele semmit nem tesz a háborúban, mikor sáncot töltenek és tornyot építenek sok lélek kiirtására."
        },
        {
            "type": "line",
            "value": "S ha megvetette az esküt, hogy megszegje a frigyet, pedig ímé, kezet adott rá, s mégis megcselekedte mindezeket; nem fog megszabadulni!"
        },
        {
            "type": "line",
            "value": "Azért így szól az Úr Isten: Élek én, hogy eskümet, melyet megvetett, és frigyemet, melyet megszegett, fejéhez verem."
        },
        {
            "type": "line",
            "value": "És kiterjesztem hálómat ellene, és megfogatik varsámban, és elviszem őt Babilonba s ott törvénykezem vele gonoszságáért, melylyel ellenem járt."
        },
        {
            "type": "line",
            "value": "És minden menekültje minden seregéből fegyver miatt hull el, és a megmaradottak szélnek szélednek mindenfelé, és megtudjátok, hogy én, az Úr beszéltem."
        },
        {
            "type": "line",
            "value": "Így szól az Úr Isten: És veszek én ama magas cédrus tetejéből, és elültetem; felső ágaiból egy gyönge ágat szegek le, s elplántálom én magas és fölemelt hegyen."
        },
        {
            "type": "line",
            "value": "Izráel magasságos hegyén plántálom őt, és ágat nevel és gyümölcsöt terem s nagyságos cédrussá nevekedik, hogy lakjanak alatta, mindenféle szárnyas madarak ágainak árnyékában fognak lakozni."
        },
        {
            "type": "line",
            "value": "És megismeri a mező minden fája, hogy én, az Úr tettem a magas fát alacsonynyá, az alacsony fát magassá; megszáraztottam a zöldelő fát, és zölddé tettem az asszú fát. Én, az Úr szólottam és megcselekedtem."
        }
    ]
}
