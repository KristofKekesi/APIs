{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "És fölemelt engem a lélek, és bevive az Úr házának keleti kapujához, amely néz keletnek, és ímé, a kapu bejáratánál huszonöt férfi vala, kik között látám Jaazanját, Azzur fiát, és Pelatjáhut, Benájáhu fiát, a nép fejedelmeit."
        },
        {
            "type": "line",
            "value": "És mondá nékem: Embernek fia! ezek a férfiak, akik gonoszt eszelnek ki és rossz tanácsot adnak ebben a városban,"
        },
        {
            "type": "line",
            "value": "Mondván: Nem egyhamar fogunk házakat építeni; ez a város a fazék, mi pedig a hús."
        },
        {
            "type": "line",
            "value": "Azért prófétálj ellenök; prófétálj, embernek fia!"
        },
        {
            "type": "line",
            "value": "És esék reám az Úr lelke, és mondá nékem: Mondjad, így szól az Úr: Így szólottatok, Izráel háza! és ami lelketekben készül, én tudom."
        },
        {
            "type": "line",
            "value": "Sokakat öltetek meg ebben a városban, és utcáit megtöltöttétek megölettekkel."
        },
        {
            "type": "line",
            "value": "Ezért, így szól az Úr Isten: Megöletteitek, kiket a város közepére vetettetek, ezek a hús, a város pedig a fazék, és titeket kivisznek belőle."
        },
        {
            "type": "line",
            "value": "Fegyvertől féltetek, fegyvert hozok reátok, azt mondja az Úr Isten."
        },
        {
            "type": "line",
            "value": "És kiviszlek titeket belőle, és adlak titeket idegenek kezébe, és tartok ítéletet fölöttetek."
        },
        {
            "type": "line",
            "value": "Fegyver miatt hulljatok el, Izráel határán ítéllek meg titeket, és megtudjátok, hogy én vagyok az Úr."
        },
        {
            "type": "line",
            "value": "E város ne legyen fazekatok, hogy ti benne hús legyetek, Izráel határán ítéllek el titeket."
        },
        {
            "type": "line",
            "value": "És megtudjátok, hogy én vagyok az Úr, mert az én végzéseimben nem jártatok, és rendeléseimet nem cselekedtétek, hanem a pogányok módja szerint cselekedtetek, akik körültetek vannak."
        },
        {
            "type": "line",
            "value": "És lőn, mikor prófétáltam, Pelatjáhu, Benájáhu fia meghala, én pedig orcámra esém és kiálték nagy felszóval, és mondék: Ah, ah, Uram Isten, te véget vetsz Izráel maradékának!"
        },
        {
            "type": "line",
            "value": "És lőn az Úrnak szava én hozzám, mondván:"
        },
        {
            "type": "line",
            "value": "Embernek fia! a te atyádfiai, atyádfiai, a te rokonaid és Izráel egész háza együtt azok, akikről Jeruzsálem lakói ezt mondják: távozzatok el az Úrtól, nékünk adatott ez a föld örökségül."
        },
        {
            "type": "line",
            "value": "Ezokáért mondjad: így szól az Úr Isten: Mivelhogy távol vetettem őket a pogányok közé, és szétszórtam őket a tartományokba, tehát én leszek nékik templomul rövid időre a tartományokban, amelyekbe mentek."
        },
        {
            "type": "line",
            "value": "Ennekokáért mondjad: Így szól az Úr Isten: Egybegyűjtelek titeket a népek közül és együvé hozlak titeket a tartományokból, amelyekben szétszórattatok, és adom néktek Izráel földjét."
        },
        {
            "type": "line",
            "value": "És bemennek oda és eltávolítják minden ő fertelmességeit és minden útálatosságait ő belőle."
        },
        {
            "type": "line",
            "value": "És adok nékik egy szívet, és új lelket adok belétek, és eltávolítom a kőszívet az ő testökből, és adok nékik hússzívet;"
        },
        {
            "type": "line",
            "value": "Hogy az én végzéseimben járjanak és rendeléseimet megőrizzék és cselekedjék azokat, és legyenek nékem népem és én leszek nékik Istenök."
        },
        {
            "type": "line",
            "value": "De akiknek szívök az ő fertelmességeik és útálatosságaik szíve szerint jár, azoknak útját fejökhöz verem, mondja az Úr Isten."
        },
        {
            "type": "line",
            "value": "És fölemelék a Kérubok szárnyaikat s a kerekek mellettök, és Izráel Istenének dicsősége rajtok felül vala."
        },
        {
            "type": "line",
            "value": "És felszálla az Úrnak dicsősége a város közepéből, és álla a hegyre, mely a várostól keletre van."
        },
        {
            "type": "line",
            "value": "A lélek pedig felvőn engem, és vive Káldeába a foglyokhoz látásban az Isten lelke által, és felszálla előlem a látás, amelyet láttam."
        },
        {
            "type": "line",
            "value": "És elbeszélém a foglyoknak az Úrnak minden beszédét, amelyet nékem megjelentetett."
        }
    ]
}
