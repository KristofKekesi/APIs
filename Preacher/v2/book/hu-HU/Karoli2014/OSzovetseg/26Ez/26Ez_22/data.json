{
   "meta": {
   "type": "text",
   "name": "22. Fejezet"
   },
   "data": [
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "És te, embernek fia, ítélni akarsz? meg akarod-é ítélni a vérontó várost? add tudtára minden útálatosságait,"
        },
        {
            "type": "line",
            "value": "És mondjad: Így szólt az Úr Isten: Te város, ki közepében vért ontott, hogy eljőjjön ideje, és bálványokat csinált magának önmaga megfertéztetésére;"
        },
        {
            "type": "line",
            "value": "Véred miatt, melyet ontottál, lettél bűnös, és bálványaiddal, melyeket csináltál, fertéztetted meg magadat, s közelebb hoztad napjaidat s eljutottál esztendeidig; azért adlak gyalázatul a pogányoknak, és csúfolásul minden tartománynak."
        },
        {
            "type": "line",
            "value": "Akik közel s távol vannak tőled, megcsúfolnak téged, te fertézett nevű, sok háborúságú!"
        },
        {
            "type": "line",
            "value": "Ímé, Izráel fejedelmei, kiki az ő tehetsége szerint azon volt benned, hogy vért ontsanak."
        },
        {
            "type": "line",
            "value": "Apát és anyát megútáltak te benned, a jövevényen nyomorgatást cselekedtek te közepetted, árvát és özvegyet sanyargattak benned."
        },
        {
            "type": "line",
            "value": "Ami nékem szenteltetett, megútáltad, s szombatimat megfertéztetted."
        },
        {
            "type": "line",
            "value": "Rágalmazók voltak benned, hogy vért ontsanak, s a hegyeken ettek benned, fajtalanságot cselekedtek közepetted."
        },
        {
            "type": "line",
            "value": "Az atya szemérmét föltakarták benned, a havivér miatt tisztátalant erőszakolták benned."
        },
        {
            "type": "line",
            "value": "Egyik felebarátjának feleségével cselekedett útálatosságot, a másik meg menyét fertéztette meg fajtalanságban, s volt, aki húgát, atyjának leányát erőszakolta benned."
        },
        {
            "type": "line",
            "value": "Ajándékokat vettek fel benned a vérontásra, uzsorát és kamatot szedtél, s nyerekedtél felebarátaidon csalárdsággal, s én rólam elfelejtkeztél, ezt mondja az Úr Isten."
        },
        {
            "type": "line",
            "value": "És ímé, összecsapom tenyeremet nyereségeden, amelyet csináltál, és a vérontásokon, melyek lőnek te benned."
        },
        {
            "type": "line",
            "value": "Vajjon megállhat-é szíved, avagy erősek lesznek-é kezeid azokban a napokban, mikor én számolok veled? Én, az Úr, szólottam és meg is cselekszem."
        },
        {
            "type": "line",
            "value": "És eloszlatlak téged a pogányok közé, és szétszórlak a tartományokba, s véget vetek tisztátalanságodnak."
        },
        {
            "type": "line",
            "value": "S örökségül bírlak téged a pogányok szeme láttára, és megtudod, hogy én vagyok az Úr."
        },
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "Embernek fia! Izráel háza salakká lett nékem; egészen réz és ón és vas és ólom a kemence közepette; ezüstsalakká lettek:"
        },
        {
            "type": "line",
            "value": "Ennekokáért így szól az Úr Isten. Mivelhogy mindnyájan salakká lettetek, azért ímé, egybegyűjtelek titeket Jeruzsálem közepébe."
        },
        {
            "type": "line",
            "value": "Amint egybe szoktak gyűjteni ezüstöt és rezet és vasat és ólmot és ónt a kemence közepébe, hogy tüzet gerjesszenek rá a megolvasztásra; így gyűjtelek egybe búsulásomban és haragomban, és bevetlek s megolvasztlak titeket."
        },
        {
            "type": "line",
            "value": "És egybegyűjtelek titeket, és rátok fúvom búsulásom tüzét, hogy benne megolvadjatok."
        },
        {
            "type": "line",
            "value": "Amint megolvad az ezüst a kemence közepében, úgy olvadtok meg ő benne, és megtudjátok, hogy én, az Úr öntöttem ki haragomat reátok."
        },
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "Embernek fia! mondjad néki: Te vagy a föld, mely meg nem tisztult; esőt nem kapott a haragnak napján."
        },
        {
            "type": "line",
            "value": "Pártosok az ő prófétái ő közepette; olyanok, mint az ordító oroszlán, mely ragadományt ragad: lelkeket ettek, kincset és drágaságot elvesznek, özvegyeit megsokasítják őbenne."
        },
        {
            "type": "line",
            "value": "Papjai erőszakot tettek törvényemen, s megfertéztették, ami nékem szenteltetett! különbséget nem tettek a között, ami szent és ami köz, s a tisztátalan és tiszta között különbséget nem tanítottak, s szombataimtól elrejtették szemeiket, úgyhogy megszentségtelenítettek engem."
        },
        {
            "type": "line",
            "value": "Előljárói ő közepette mint a ragadományt ragadozó farkasok: vért ontani, a lelkeket elveszteni, hogy nyerekedhessenek nyereséggel."
        },
        {
            "type": "line",
            "value": "És prófétái mázolnak nékik mázzal: hiábavalóságot látnak s jövendölnek hazugságot nékik, mondván: Így szól az Úr Isten! holott az Úr nem beszélt."
        },
        {
            "type": "line",
            "value": "A föld népe nyomorgatást cselekszik és ragadományt ragadoz, a szűkölködőt és szegényt sanyargatja, s a jövevényt törvénytelen nyomorgatja."
        },
        {
            "type": "line",
            "value": "És keresék közülök valakit, aki falat falazna, és állana a törésen én előmbe az országért, hogy el ne pusztítsam azt; de senkit nem találék."
        },
        {
            "type": "line",
            "value": "Ennekokáért kiontám haragomat reájok, megemésztém őket búsulásom tüzével, útjokat fejökhöz verém, azt mondja az Úr Isten."
        }
    ]
}
