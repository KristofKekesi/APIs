{
   "meta": {
   "type": "text",
   "name": "16. Fejezet"
   },
   "data": [
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "Embernek fia! add tudtára Jeruzsálemnek az ő útálatosságait,"
        },
        {
            "type": "line",
            "value": "És mondjad: Így szól az Úr Isten Jeruzsálemnek: A te származásod és születésed Kanaán földjéről való; atyád az Emoreus és anyád Hitteus asszony."
        },
        {
            "type": "line",
            "value": "Születésed pedig ilyen volt: amely napon születtél, el nem metszették a köldöködet, és vízzel meg nem mostak, hogy tiszta lennél, sóval sem töröltek meg, sem be nem póláltak."
        },
        {
            "type": "line",
            "value": "Szem meg nem szánt téged, hogy ezekből valamit veled cselekedett volna, könyörülvén rajtad; hanem kivetettek a nyilt mezőre, mert útáltak, amely napon születtél."
        },
        {
            "type": "line",
            "value": "Ekkor elmenék melletted és látálak véredben eltapodva, és mondék néked: A te véredben élj! mondék ismét néked: A te véredben élj!"
        },
        {
            "type": "line",
            "value": "Sok ezerekre szaporítottalak, mint a mezei füvet, és megszaporodál és fölnevekedél és jutál nagy szépségre; emlőid duzzadának s szőröd kinőtt vala, de te mezítelen és befedezetlen valál."
        },
        {
            "type": "line",
            "value": "Ekkor elmenék melletted, és látálak, és ímé a te korod a szerelem kora vala, és kiterjesztém fölötted szárnyamat s befödözém mezítelenségedet, és megesküvém néked s frigyre léptem veled; azt mondja az Úr Isten, és lől az enyém."
        },
        {
            "type": "line",
            "value": "És megmosálak vízzel és elmosám rólad véredet, és megkenélek olajjal."
        },
        {
            "type": "line",
            "value": "És felöltöztetélek hímes ruhába, és felsaruztalak borjúfóka bőrrel, s övezélek fehér gyolcscsal s befedélek selyemmel."
        },
        {
            "type": "line",
            "value": "És felékesítélek ékeségekkel, s adtam karpereceket kezeidre és láncot nyakadra."
        },
        {
            "type": "line",
            "value": "És adtam orrperecet orrodra és függőket füleidre és ékes koronát fejedre."
        },
        {
            "type": "line",
            "value": "És felékesítéd magadat aranynyal és ezüsttel, és öltözeted vala fehér gyolcs és selyem és hímes ruha; lánglisztet, mézet és olajat ettél, és megszépülél felette igen, s királyságra jutál."
        },
        {
            "type": "line",
            "value": "És kiméne híred a pogányok közé a te szépségedért; mert tökéletes vala az ékességeim által, amelyeket reád tettem, azt mondja az Úr Isten."
        },
        {
            "type": "line",
            "value": "De elbízád magadat szépségedben és paráznává lőn híred szerint, elárasztál paráznaságaiddal minden melletted elmenőt: legyen kedve szerint!"
        },
        {
            "type": "line",
            "value": "És vevél a te ruháidból s csinálál magadnak magaslatokat különböző szinnel borítva, s paráználkodál azokon; ilyen még nem volt és nem is lesz."
        },
        {
            "type": "line",
            "value": "És vevéd a te ékességidet az én aranyomból és ezüstömből, melyeket néked adtam, és csináltál magadnak férfiú képeket, és azokkal paráználkodál."
        },
        {
            "type": "line",
            "value": "És vevéd hímes ruháidat és befedezéd azokat, és olajomat és füstölőszeremet vetéd eléjök."
        },
        {
            "type": "line",
            "value": "És az én eledelemet, melyet néked adtam, - lángliszttel és olajjal és mézzel etettelek vala, - ő eléjök rakád kedves illatul; így lőn, ezt mondja az Úr Isten."
        },
        {
            "type": "line",
            "value": "És vevéd a te fiaidat és leányaidat, kiket nékem szültél vala, és megáldozád őket azoknak eledelül. Avagy nem volt-é már elég paráznaságodból,"
        },
        {
            "type": "line",
            "value": "Hogy megölted fiaimat is, és oda adád őket, midőn tűzben nékik áldozád?"
        },
        {
            "type": "line",
            "value": "És minden útálatosságaidban és paráznaságaidban meg nem emlékeztél a te ifjúságod napjairól mikor mezítelen és befedezetlen valál, véredben eltapodva voltál."
        },
        {
            "type": "line",
            "value": "És lőn minden gonoszságod után, (Jaj, jaj néked! azt mondja az Úr Isten,)"
        },
        {
            "type": "line",
            "value": "Építél magadnak tetőt, és csináltál magaslatot minden utcán."
        },
        {
            "type": "line",
            "value": "És minden keresztútnál megépítéd magaslatodat, s útálatossá tevéd szépségedet, és kétfelé vetéd lábaidat minden melletted elmenőnek, és sokasítád paráznaságodat."
        },
        {
            "type": "line",
            "value": "És paráználkodál Égyiptom fiaival, szomszédiddal, a nagytestűekkel, és sokasítád paráznaságodat, hogy engem ingerelj."
        },
        {
            "type": "line",
            "value": "És ímé kinyújtottam kezemet ellened, s megkisebbítém rendelt részedet, és adálak téged a te gyűlölőidnek, a Filiszteusok leányainak csúfolásukra, akik átallák fajtalan útadat."
        },
        {
            "type": "line",
            "value": "S Assiria fiaival is paráználkodál, mert meg nem elégedél; paráználkodál velök, és még sem elégedél meg."
        },
        {
            "type": "line",
            "value": "És sokasítád paráznaságodat a kalmárok földje, Káldea felé, de még ezzel sem elégedél meg."
        },
        {
            "type": "line",
            "value": "Mily gyenge a szíved, azt mondja az Úr Isten, hogy mindezeket cselekedted, egy rakoncátlan rima cselekedeteit!"
        },
        {
            "type": "line",
            "value": "Hogy állítál magadnak fedelet minden keresztúton, és magaslatokat csinálál minden utcán, de nem voltál olyan, mint a rima, kicsibe véve a bért."
        },
        {
            "type": "line",
            "value": "Te házasságtörő asszony! férje helyett idegeneket fogad el!"
        },
        {
            "type": "line",
            "value": "Minden rimának bért adnak, te pedig magad adtad ajándékidat minden szeretődnek, így megvásárlád őket, hogy bemenjenek hozzád mindenfelől paráznaságidért."
        },
        {
            "type": "line",
            "value": "És lőn különbség közted és más asszonyok közt paráznaságaidban; mert utánad nem jártak a paráznák; te adál bért nékik és bért ők nem adának néked, így lőn különbséged."
        },
        {
            "type": "line",
            "value": "Azért te rima, halld meg az Úr beszédét!"
        },
        {
            "type": "line",
            "value": "Így szól az Úr Isten: amiatt, hogy eláradt gyalázatod és föl van takarva mezítelenséged a te szeretőiddel való paráznaságaidban; és minden útálatos bálványaid miatt és fiaid vére miatt, kiket azoknak adtál:"
        },
        {
            "type": "line",
            "value": "Ezokáért ímé egybegyűjtöm minden szeretődet, kiknek kedves valál, és mindazokat, akiket szerettél, együtt azokkal, akiket gyűlöltél, és egybegyűjtöm őket ellened mindenfelől, és föltakarom mezítelenségedet előttök, hogy lássák minden te mezítelenségedet."
        },
        {
            "type": "line",
            "value": "És megítéllek téged a házasságtörő és vért ontó asszonyok ítéletével, és véredet kiontatom búsulásomban és féltő szerelmemben."
        },
        {
            "type": "line",
            "value": "És adlak téged kezökbe, és leszakítják tetődet és lerontják magaslataidat és lehúzzák rólad ruháidat és elveszik ékességeidet, és hagynak mezítelenül s ruhátalanul."
        },
        {
            "type": "line",
            "value": "És összehoznak gyűlést ellened, és megköveznek és összevagdalnak fegyvereikkel."
        },
        {
            "type": "line",
            "value": "És megégetik házaidat tűzzel, és ítéletet cselekesznek rajtad sok asszony szeme láttára, és megszüntetem paráznaságodat, és bért sem adsz többé."
        },
        {
            "type": "line",
            "value": "És megnyugotom búsulásomat rajtad, hogy eltávozzék féltő szerelmem te tőled, s megnyugoszom és többé nem haragszom."
        },
        {
            "type": "line",
            "value": "Mivelhogy meg nem emlékeztél ifjúságod napjairól, és ingerlettél engem mindezekkel, azért ímé én is fejedhez verem útadat, ezt mondja az Úr Isten, és többé nem cselekszed a fajtalanságot minden útálatosságod mellett."
        },
        {
            "type": "line",
            "value": "Ímé, valaki közmondással él, rólad veszi azt, mondván: Aminémű az anya, olyan a leánya is."
        },
        {
            "type": "line",
            "value": "Anyád leánya vagy te, aki megútálta férjét s fiait, és öcséidnek nénje vagy, akik megútálták férjeiket és fiaikat; anyátok Hitteus asszony és atyátok Emoreus."
        },
        {
            "type": "line",
            "value": "És a te nénéd Samaria vala, ő és leányai, ki balkezed felől lakik vala; és öcséd, aki jobbkezed felől lakik vala, Sodoma és leányai."
        },
        {
            "type": "line",
            "value": "És nem az ő útaikon jártál, és nem az ő útálatosságaik szerint cselekedtél, de csak kevés ideig; de aztán gonoszabb valál azoknál minden útadban."
        },
        {
            "type": "line",
            "value": "Élek én! azt mondja az Úr Isten, így nem cselekedett Sodoma, a te öcséd, ő és leányai, amint cselekedtél te és a te leányaid."
        },
        {
            "type": "line",
            "value": "Ímé, ez volt a vétke Sodomának, a te öcsédnek: kevélység, eledel bősége és gondtalan békesség volt nála és leányainál, de a szűkölködőnek és szegénynek kezét nem fogta meg."
        },
        {
            "type": "line",
            "value": "És felfuvalkodának s cselekedének útálatosságot előttem, és elveszítém őket, mikor ezt megláttam."
        },
        {
            "type": "line",
            "value": "És Samaria félannyit sem vétkezett, mint te, mert többek a te útálatosságaid, mint az övék; és így nőtestvéreidet nálad igazabbaknak bizonyítád minden útálatosságiddal, amelyeket cselekvél."
        },
        {
            "type": "line",
            "value": "Te is azért viseld gyalázatodat, amelyre pedig nénédet ítélted; a te bűneid miatt, melyekben nálok útálatosabban cselekvél, igazabbak ők nálad. Szégyenülj meg hát te is s viseld gyalázatodat, hogy nőtestvéreidet nálad igazabbaknak bizonyítád."
        },
        {
            "type": "line",
            "value": "És visszahozom foglyaikat, Sodomának s leányainak foglyait és Samariának s leányainak foglyait; s visszahozom a te foglyaidat is amazok közepette;"
        },
        {
            "type": "line",
            "value": "Azért, hogy viseljed gyalázatodat és megszégyenülj mindazokért, miket cselekedtél, mikor azoknak vígasztalásukra leszel."
        },
        {
            "type": "line",
            "value": "És nőtestvéreid, Sodoma és leányai visszatérnek előbbi állapotjokba, és Samaria s leányai visszatérnek előbbi állapotjokba, és te is és leányaid visszatértek előbbi állapototokba."
        },
        {
            "type": "line",
            "value": "És nem vala-é öcséd, Sodoma, szóbeszéd a te szádban kevélykedésed napján,"
        },
        {
            "type": "line",
            "value": "Minekelőtte kitudódott volna gonoszságod; amiképpen te most gyalázatuk vagy Siria leányainak s minden körülötted valóknak, a Filiszteusok leányainak, kik útálnak téged köröskörül?"
        },
        {
            "type": "line",
            "value": "Fajtalanságodat és útálatosságaidat magad viseled, azt mondja az Úr."
        },
        {
            "type": "line",
            "value": "Mert ezt mondja az Úr Isten: És ha úgy cselekedtem veled, mint te cselekedtél, midőn megvetetted az esküt, hogy megtörd a frigyet:"
        },
        {
            "type": "line",
            "value": "Én megemlékezem frigyemről, amelyet veled ifjúságod napjaiban kötöttem, és örök frigyet vetek veled."
        },
        {
            "type": "line",
            "value": "És te megemlékezel útaidról és megszégyenled magadat, mikor hozzád veszed nőtestvéreidet, akik nagyobbak nálad, együtt azokkal, akik kisebbek, s adom őket néked leányaidul, de nem a te frigyedből."
        },
        {
            "type": "line",
            "value": "És én megerősítem frigyemet veled, s megismered, hogy én vagyok az Úr."
        },
        {
            "type": "line",
            "value": "Hogy megemlékezzél és pirulj, és meg ne nyissad többé szádat szégyenletedben, mikor megkegyelmezek néked mindenekben, valamit cselekedtél, azt mondja az Úr Isten."
        }
    ]
}
