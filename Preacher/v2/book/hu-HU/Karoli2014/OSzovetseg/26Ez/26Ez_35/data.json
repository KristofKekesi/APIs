{
   "meta": {
   "type": "text",
   "name": "35. Fejezet"
   },
   "data": [
        {
            "type": "line",
            "value": "És lőn az Úr beszéde hozzám, mondván:"
        },
        {
            "type": "line",
            "value": "Embernek fia! vesd tekintetedet Seir hegyére, és prófétálj ellene."
        },
        {
            "type": "line",
            "value": "És mondjad néki: Ezt mondja az Úr Isten: Ímé, én ellened megyek, Seir hegye, és kinyújtom kezemet reád, s teszlek pusztaságok pusztaságává."
        },
        {
            "type": "line",
            "value": "Városaidat pusztaságra vetem, és te pusztulásra jutsz, és megtudod, hogy én vagyok az Úr."
        },
        {
            "type": "line",
            "value": "Mivelhogy örökkévaló gyűlölséget tartasz, és odaadád Izráel fiait a fegyver kezébe veszedelmök idején, az utolsó vétek idején;"
        },
        {
            "type": "line",
            "value": "Ennekokáért élek én, ezt mondja az Úr Isten, hogy vérré teszlek téged, és vér kergessen téged. Te nem gyűlölted a vért, a vér kergessen hát téged."
        },
        {
            "type": "line",
            "value": "És teszem Seir hegyét pusztaságok pusztaságává, és kiirtom belőle az átmenőt és visszatérőt."
        },
        {
            "type": "line",
            "value": "És betöltöm hegyeit megölöttjeivel; halmaid és völgyeid és minden mélységed: fegyverrel megölöttek hullanak beléjök."
        },
        {
            "type": "line",
            "value": "Örök pusztasággá teszlek, és városaidat ne lakják, és megtudjátok, hogy én vagyok az Úr."
        },
        {
            "type": "line",
            "value": "Mivelhogy ezt mondod: Az a két nemzet és az a két föld enyém lesz és örökségül bírjuk, holott az Úr ott volt;"
        },
        {
            "type": "line",
            "value": "Annakokáért élek én, ezt mondja az Úr Isten, hogy a te haragod és fölgerjedésed szerint cselekszem veled, amelylyel te cselekedtél irántok való gyűlölségedből; és megjelentem magamat közöttök, mikor megítéllek."
        },
        {
            "type": "line",
            "value": "És megtudod, hogy én, az Úr, meghallottam minden szidalmadat, melyeket Izráel hegyei ellen mondtál, mondván: Elpusztultak, nékünk adattak ételül;"
        },
        {
            "type": "line",
            "value": "Így kérkedtetek ellenem szátokkal, s szórtátok ellenem beszédeiteket: én meghallottam!"
        },
        {
            "type": "line",
            "value": "Így szól az Úr Isten: Az egész föld örömére pusztulást hozok rád."
        },
        {
            "type": "line",
            "value": "Amint te örültél Izráel háza örökségén azért, hogy elpusztult, úgy cselekszem veled; pusztává légy Seir hegye és mind egészen Edom, és megtudják, hogy én vagyok az Úr!"
        }
    ]
}
