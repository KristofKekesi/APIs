{
   "meta": {
   "type": "text",
   "name": "35. Fejezet"
   },
   "data": [
        {
            "type": "line",
            "value": "És egybegyűjté Mózes az Izráel fiainak egész gyülekezetét, és monda nékik: Ezek azok a dolgok, amelyeket parancsolt az Úr, hogy cselekedjétek:"
        },
        {
            "type": "line",
            "value": "Hat napon át munkálkodjatok; a hetedik nap pedig szent legyen előttetek, az Úr nyugodalmának szombatja. Valaki azon munkálkodik, megölettessék."
        },
        {
            "type": "line",
            "value": "Ne gerjesszetek tüzet a ti házaitokban szombatnapon."
        },
        {
            "type": "line",
            "value": "És szóla Mózes az Izráel fiai egész gyülekezetének, mondván: Ez az, amit az Úr parancsolt, mondván:"
        },
        {
            "type": "line",
            "value": "Szedjetek magatok közt ajándékot az Úrnak, mind, akinek szíve önként hajlandó arra, hozzon ajándékot az Úrnak, aranyat, és ezüstöt, és rezet."
        },
        {
            "type": "line",
            "value": "És kék, és bíborpiros, és karmazsinszínű, és lenfonalat, és kecskeszőrt."
        },
        {
            "type": "line",
            "value": "Veresre festett kosbőröket, és borzbőröket és sittim-fát."
        },
        {
            "type": "line",
            "value": "Világító olajat, arómákat a kenet olajához, és fűszereket a füstöléshez."
        },
        {
            "type": "line",
            "value": "Ónix köveket és foglalni való köveket az efódhoz és a hósenhez."
        },
        {
            "type": "line",
            "value": "És akik ti köztetek ahhoz értők, jőjjenek elő, hogy csinálják meg mindazt, amit az Úr parancsolt:"
        },
        {
            "type": "line",
            "value": "A hajlékot, annak sátorát és takaróját, horgait, deszkáit, reteszrúdjait, oszlopait és talpait."
        },
        {
            "type": "line",
            "value": "A ládát és annak rúdjait, a fedéllel egybe, és a takaró függönyt."
        },
        {
            "type": "line",
            "value": "Az asztalt és annak rúdjait, és minden edényét, és a szent kenyerekhez valókat."
        },
        {
            "type": "line",
            "value": "A világító gyertyatartót és a hozzá való eszközöket, mécseit, és világító olajt."
        },
        {
            "type": "line",
            "value": "A füstölő oltárt és rúdjait, a kenetnek olaját, és a jó illatú füstölőt, a hajlék ajtajára ajtótakarót."
        },
        {
            "type": "line",
            "value": "Az egészen égőáldozat oltárát, annak réz rostélyát, rúdjait és minden eszközeit, a mosdómedencét és annak lábát."
        },
        {
            "type": "line",
            "value": "A pitvar szőnyegeit, oszlopait, talpait, és a pitvar kapujának leplét."
        },
        {
            "type": "line",
            "value": "A hajlék szegeit, a pitvar szegeit, és azoknak köteleit."
        },
        {
            "type": "line",
            "value": "A szolgálati ruhákat, a szent hajlékban való szolgálathoz, a szent ruhákat Áron papnak, és az ő fiainak ruháit, a papi szolgálatra."
        },
        {
            "type": "line",
            "value": "Azután kiméne az Izráel fiainak egész gyülekezete Mózes elől."
        },
        {
            "type": "line",
            "value": "És eljöve mindenki, akit a szíve indíta, és akit lelke hajt vala, és hozának áldozatot az Úrnak, a gyülekezet hajlékának készítéséhez, és annak minden szolgálatához, és a szent ruhákhoz valókat."
        },
        {
            "type": "line",
            "value": "És jövének férfiak és asszonyok együtt, mind, akit szíve indított, hozának kapcsokat, függőket, gyűrűket, karperecet, mindenféle arany eszközöket; a férfiak is, mind akik aranyból hoztak áldozatot az Úrnak."
        },
        {
            "type": "line",
            "value": "És minden ember, kinek amije vala, hozott kék, bíborpiros, és karmazsinszínű, és lenfonalat, kecskeszőrt, veresre festett kosbőröket és borzbőröket."
        },
        {
            "type": "line",
            "value": "Minden, aki ezüstöt vagy rezet vihetett, felhozá azt áldozatul az Úrnak, és akiknél sittim-fa találtaték a szolgálat különböző szükségeire, felhozák azt."
        },
        {
            "type": "line",
            "value": "Az asszonyok közül pedig mind, akik ahhoz értettek, saját kezeikkel fonának, és felvivék azt amit fontak, a kék, és a bíborpiros, és a karmazsinszínű, és a lenfonalat."
        },
        {
            "type": "line",
            "value": "Azok az asszonyok pedig, akik ahhoz értettek, fonának kecskeszőrt."
        },
        {
            "type": "line",
            "value": "A főemberek pedig hozának ónix köveket, foglalni való köveket az efódhoz és a hósenhez."
        },
        {
            "type": "line",
            "value": "Illatozó szert is és olajat, a mécsbe és a kenethez, és fűszereket a füstöléshez."
        },
        {
            "type": "line",
            "value": "Minden férfi és asszony, akit szíve önként indíta, hogy áldozzon az egész munkára, melyet az Úr parancsolt Mózes által, hogy véghez vigyenek: mind önként hoztak ajándékot az Úrnak az Izráel fiai."
        },
        {
            "type": "line",
            "value": "És monda Mózes az Izráel fiainak: Ímé az Úr név szerint hívta el Bésaléelt, a Húr fiának Urinak fiát, a Júda nemzetségéből."
        },
        {
            "type": "line",
            "value": "És betöltötte őt Istennek lelkével, bölcseséggel, értelemmel és tudománynyal minden mesterségben:"
        },
        {
            "type": "line",
            "value": "Hogy tudjon kigondolni mindent amit aranyból, ezüstből és rézből kell csinálni;"
        },
        {
            "type": "line",
            "value": "És foglalásra való köveket metszeni, és fát faragni; és minden mesterséges munkát végezni."
        },
        {
            "type": "line",
            "value": "Azontúl alkalmatossá tette arra is, hogy tanítson, mind ő, mind Aholiáb az Akhiszamák fia, a Dán nemzetségéből."
        },
        {
            "type": "line",
            "value": "Betöltötte őket bölcseség lelkével, hogy tudjanak mindenféle faragó, és kötő, és hímző munkát készíteni, kék és bíborpiros, karmazsinszínű és lenfonálból, és takácsmunkát, akik készítenek ilyenféle munkát és kigondolnak mesterműveket."
        },
        {
            "type": "line",
            "value": "Azért Bésaléel és Aholiáb, és mindazok a bölcs férfiak, kiknek az Úr bölcseséget és értelmet adott, hogy meg tudják csinálni a szent hajlék szolgálatához való minden eszközöket: csinálják meg egészen úgy, amint az Úr parancsolta."
        }
    ]
}
