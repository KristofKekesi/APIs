{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Az Úr pedig monda Mózesnek: Majd meglátod mit cselekszem a Faraóval; mert hatalmas kéz miatt kell őket elbocsátani és hatalmas kéz miatt űzi el őket az ő földéről."
        },
        {
            "type": "line",
            "value": "Az Isten pedig szóla Mózeshez és monda néki: Én vagyok az Úr."
        },
        {
            "type": "line",
            "value": "Ábrahámnak, Izsáknak és Jákóbnak úgy jelentem meg mint mindenható Isten, de az én Jehova nevemen nem voltam előttük ismeretes."
        },
        {
            "type": "line",
            "value": "Szövetséget is kötöttem velek, hogy nékik adom a Kanaán földét, az ő tartózkodásuk földét, amelyen tartózkodjanak."
        },
        {
            "type": "line",
            "value": "Fohászkodását is meghallottam az Izráel fiainak amiatt, hogy az Égyiptombeliek szolgálatra szorítják őket, megemlékeztem az én szövetségemről."
        },
        {
            "type": "line",
            "value": "Annakokáért mondd meg az Izráel fiainak: Én vagyok az Úr és kiviszlek titeket Égyiptom nehéz munkái alól és megszabadítlak titeket az ő szolgálatjoktól és megmentlek titeket kinyújtott karral és nagy büntető ítéletek által."
        },
        {
            "type": "line",
            "value": "És népemmé fogadlak titeket s Istentekké lészek néktek és megtudjátok, hogy én vagyok a ti Uratok Istentek, aki kihoztalak titeket Égyiptom nehéz munkái alól."
        },
        {
            "type": "line",
            "value": "És béviszlek titeket a földre, amely felől esküre emeltem fel kezemet, hogy Ábrahámnak, Izsáknak és Jákóbnak adom azt, és néktek adom azt örökségül, én az Úr."
        },
        {
            "type": "line",
            "value": "Ekképpen szóla Mózes az Izráel fiaihoz; de nem hallgatának Mózesre, a kislelkűség és a kemény szolgálat miatt."
        },
        {
            "type": "line",
            "value": "Az Úr pedig szóla Mózeshez mondván:"
        },
        {
            "type": "line",
            "value": "Eredj be, szólj a Faraónak, Égyiptom királyának, hogy bocsássa el Izráel fiait az ő földéről."
        },
        {
            "type": "line",
            "value": "Mózes pedig szóla az Úr előtt, mondván: Ímé Izráel fiai nem hallgatnak reám, hogy hallgatna hát reám a Faraó, holott én nehéz ajkú vagyok?"
        },
        {
            "type": "line",
            "value": "És szóla az Úr Mózeshez és Áronhoz és rendelé őket Izráel fiaihoz és a Faraóhoz, Égyiptom királyához, hogy hozzák ki az Izráel fiait Égyiptom földéről."
        },
        {
            "type": "line",
            "value": "Ezek atyáik házanépének fejei: Rúbennek, Izráel elsőszülöttének fiai: Khanókh, Pallu, Khecrón és Karmi. Ezek a Rúben nemzetségei."
        },
        {
            "type": "line",
            "value": "Simeon fiai pedig: Jemúél, Jámin, Óhad, Jákin, Cohar és Saul, a kanaánbeli asszony fiai. Ezek a Simeon nemzetségei."
        },
        {
            "type": "line",
            "value": "Ezek pedig a Lévi fiainak nevei az ő születésök szerint: Gersón, Kehát és Merári. Lévi életének esztendei pedig: száz harminchét esztendő."
        },
        {
            "type": "line",
            "value": "Gersón fiai: Libni, Simhi, az ő nemzetségeik szerint."
        },
        {
            "type": "line",
            "value": "Kehát fiai pedig: Amrám, Jichár, Khebrón és Huzziél. Kehát életének esztendei pedig: száz harminchárom esztendő."
        },
        {
            "type": "line",
            "value": "Merári fiai pedig: Makhli és Músi. Ezek a Lévi nemzetségei az ő születésök szerint."
        },
        {
            "type": "line",
            "value": "Amrám pedig feleségűl vevé magának Jókébedet, atyjának húgát s ez szűlé néki Áront és Mózest. Amrám életének esztendei pedig száz harminchét esztendő."
        },
        {
            "type": "line",
            "value": "Jichár fiai pedig: Kórákh, Nefeg és Zikri."
        },
        {
            "type": "line",
            "value": "Huzziél fiai pedig: Misáél, Elcáfán és Szithri."
        },
        {
            "type": "line",
            "value": "Áron pedig feleségűl vevé magának Elisebát, Aminádáb leányát, Nakhsón húgát s ez szűlé néki Nádábot, Abíhut, Eleázárt és Ithámárt."
        },
        {
            "type": "line",
            "value": "Kórákh fiai pedig: Asszir, Elkánáh és Abiászáf. Ezek a Kórákh nemzetségei."
        },
        {
            "type": "line",
            "value": "Eleázár pedig az Áron fia, a Putiél leányai közül vőn magának feleséget s ez szűlé néki Fineást. Ezek a Léviták atyáinak fejei az ő nemzetségeik szerint."
        },
        {
            "type": "line",
            "value": "Ez Áron és Mózes, akiknek mondá az Úr: Hozzátok ki az Izráel fiait Égyiptom földéről, az ő seregeik szerint."
        },
        {
            "type": "line",
            "value": "Ők azok, akik szóltak a Faraónak Égyiptom királyának, hogy kihozhassák az Izráel fiait Égyiptomból. Ez Mózes és Áron."
        },
        {
            "type": "line",
            "value": "És lőn amikor szóla az Úr Mózesnek Égyiptom földén."
        },
        {
            "type": "line",
            "value": "Így szóla az Úr Mózesnek, mondván: Én vagyok az Úr: mondd el a Faraónak Égyiptom királyának mindazt, amit én szólok néked."
        },
        {
            "type": "line",
            "value": "Mózes pedig monda az Úr előtt: Ímé én nehéz ajakú vagyok, hogy hallgatna reám a Faraó?"
        }
    ]
}
