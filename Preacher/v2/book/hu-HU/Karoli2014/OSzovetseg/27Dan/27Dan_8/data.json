{
   "meta": {
   "type": "text",
   "name": "8. Fejezet"
   },
   "data": [
        {
            "type": "line",
            "value": "Belsazár király uralkodásának harmadik esztendejében látomás jelenék meg nékem, Dánielnek, annak utánna, amely először jelent meg nékem."
        },
        {
            "type": "line",
            "value": "És láték látomásban; és mikor láték, Susán várában voltam, amely Elám tartományában van; és láték látomásban, és ímé az Ulai folyam mellett valék."
        },
        {
            "type": "line",
            "value": "És felemelém szemeimet és látám, és ímé egy kos álla a folyam előtt, és két szarva vala; és az a két szarv magas vala, de egyik a másiknál magasabb, és a magasabb később növekedék."
        },
        {
            "type": "line",
            "value": "Látám azt a kost szarvaival öklelkezni napnyugot, észak és dél felé; és semmi állat sem állhata meg előtte, és senki sem szabadíthata meg kezéből, és tetszése szerint cselekedék, és nagygyá lőn."
        },
        {
            "type": "line",
            "value": "És míg én szemlélém, ímé, egy kecskebak jöve napnyugot felől az egész föld színére, és nem is illeté a földet; és ennek a baknak tekintélyes szarva vala az ő szemei között."
        },
        {
            "type": "line",
            "value": "És méne a kétszarvú koshoz, amelyet láték állani a folyam előtt; és feléje futa erejének indulatában."
        },
        {
            "type": "line",
            "value": "És látám a koshoz érni; és néki dühödött és leüté a kost, és letöré két szarvát, és nem vala erő a kosban megállani előtte, és leüté a földre és megtapodá, és nem vala a kosnak senkije, aki őt megmentse annak kezéből."
        },
        {
            "type": "line",
            "value": "A kecskebak pedig igen nagygyá lőn; de mikor elhatalmasodék, eltörék a nagy szarv, és helyébe négy tekintélyes szarv növe az égnek négy szele felé."
        },
        {
            "type": "line",
            "value": "És azok közül egyből egy kis szarv támada, és nagyon megnöve délre, napkeletre és a kívánatos föld felé."
        },
        {
            "type": "line",
            "value": "És megnöve mind az ég seregéig; és a földre vete némelyeket ama seregből és a csillagokból, és azokat megtapodá."
        },
        {
            "type": "line",
            "value": "És a seregnek fejedelméig növekedék, és elvette tőle a mindennapi áldozatot, és elhányattaték az ő szentségének helye."
        },
        {
            "type": "line",
            "value": "És sereg rendeltetett a mindennapi áldozat ellen, a vétek miatt; és földre veti az igazságot, és cselekszik, és jó szerencséje van."
        },
        {
            "type": "line",
            "value": "És hallék egy szentet szólni; és monda egyik szent annak, aki szól vala: Meddig tart e látomás a mindennapi áldozat és a pusztító vétek felől? s a szent hely és a sereg meddig tapostatik?"
        },
        {
            "type": "line",
            "value": "És monda nékem: Kétezer és háromszáz estvéig és reggelig, azután kiderül a szenthely igazsága."
        },
        {
            "type": "line",
            "value": "És lőn, hogy mikor én, Dániel, látám e látomást és keresém az értelmét: ímé előmbe álla egy férfiúhoz hasonló alak."
        },
        {
            "type": "line",
            "value": "És emberi szót hallék az Ulai közén; kiálta pedig és monda: Gábriel, értesd meg azzal a látást!"
        },
        {
            "type": "line",
            "value": "És oda jöve, ahol én állék, és amint jöve, megrettenék és orcámra esém, és monda nékem: Értsd meg, embernek fia! mert az utolsó időre szól ez a látomás."
        },
        {
            "type": "line",
            "value": "És mikor szóla velem, ájultan esém orcámmal a földre; de megillete engem és helyemre állíta;"
        },
        {
            "type": "line",
            "value": "És monda: Ímé, én megmondom néked, mi lesz a haragnak végén? Mert a végső időre szól."
        },
        {
            "type": "line",
            "value": "Az a kétszarvú kos, melyet láttál, Médiának és Persiának királya."
        },
        {
            "type": "line",
            "value": "A szőrös kecskebak Görögország királya, a nagy szarv pedig, amely szemei között vala, az az első király."
        },
        {
            "type": "line",
            "value": "Hogy pedig az letöretteték, és négy álla helyébe: négy ország támad abból a nemzetből, de nem annak erejével."
        },
        {
            "type": "line",
            "value": "És ezek országai után, mikor elfogynak a gonoszok, támad egy kemény orcájú, ravaszságokhoz értő király."
        },
        {
            "type": "line",
            "value": "És annak nagy ereje lesz, noha nem a maga ereje által, és csudálatosképpen pusztít és jó szerencsével halad és cselekszik, és elpusztítja az erőseket és a szenteknek népét."
        },
        {
            "type": "line",
            "value": "És a maga eszén jár, és szerencsés lesz az álnokság az ő kezében, és szívében felfuvalkodik és hirtelen elveszt sokakat; sőt a fejedelmek fejedelme ellen is feltámad, de kéz nélkül rontatik meg."
        },
        {
            "type": "line",
            "value": "És az estvéről és reggelről való látomás, amely megmondatott, igazság; te azonban pecsételd be a látomást, mert sok napra való."
        },
        {
            "type": "line",
            "value": "És én, Dániel, elájulék és beteg valék néhány napig, de felkelék és a király dolgát végezém; és álmélkodám ezen a látáson, és senki sem értette."
        }
    ]
}
