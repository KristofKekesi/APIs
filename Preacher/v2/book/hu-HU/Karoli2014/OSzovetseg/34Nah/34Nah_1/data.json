{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Ninive terhe; az elkosi Náhum látásának könyve."
        },
        {
            "type": "line",
            "value": "Buzgón szerető és bosszúálló Isten az Úr, bosszúálló az Úr, és telve haraggal; bosszút áll az Úr az ő ellenségein, és haragot tartó az ő gyűlölői ellen."
        },
        {
            "type": "line",
            "value": "Hosszútűrő az Úr és nagyhatalmú, és nem hagy büntetlenül. Szélvészben és viharban van az Úrnak útja, és lábainak pora a felhő."
        },
        {
            "type": "line",
            "value": "Megfeddi a tengert és kiapasztja azt, és minden folyamot kiszáraszt. Elfonnyad a Básán és a Kármel, és a Libánon virága elfonnyad."
        },
        {
            "type": "line",
            "value": "A hegyek reszketnek előtte, és a halmok szétmállanak. Tekintetétől megrendül a föld, és a világ, és minden, ami rajta él."
        },
        {
            "type": "line",
            "value": "Ki állhatna meg haragja előtt, és ki birhatná ki búsulásának tüzét? Heve szétfoly, mint a láng, és a kőszálak is szétporlanak tőle."
        },
        {
            "type": "line",
            "value": "Jó az Úr, erősség a szorongatás idején, és ő ismeri a benne bízókat."
        },
        {
            "type": "line",
            "value": "De gáttörő árvízként pusztít annak helyén, és gyűlölőit setétség üldözi."
        },
        {
            "type": "line",
            "value": "Mit koholtok az Úr ellen? Elpusztít ő, nem lészen kétszer veszedelem."
        },
        {
            "type": "line",
            "value": "Ha annyira összefonódnak is, mint a tüskebokrok, és olyan ázottak is, mint az italuk: megemésztetnek, mint a teljesen megszáradt tarló."
        },
        {
            "type": "line",
            "value": "Belőled származott, aki gonoszt koholt az Úr ellen, aki álnokságot tanácsolt."
        },
        {
            "type": "line",
            "value": "Így szól az Úr: Ha teljes erőben és sokan vannak is, mégis levágatnak és elenyésznek. Megaláztalak téged, de nem foglak többé megalázni."
        },
        {
            "type": "line",
            "value": "Most már leveszem rólad az ő igáját, és bilincseidet leszaggatom."
        },
        {
            "type": "line",
            "value": "Felőled pedig azt rendeli az Úr: Nevednek ne támadjon többé magva; isteneid házából kivesztem a faragott és öntött képeket; megásom sírodat, mert becstelen vagy."
        },
        {
            "type": "line",
            "value": "Ímé a hegyeken örömhírhozónak lábai! Békességet hirdet. Ünnepeld Júda ünnepeidet, fizesd le fogadásaidat; mert nem vonul át rajtad többé a semmirekellő; mindenestől kiirtatott."
        }
    ]
}
