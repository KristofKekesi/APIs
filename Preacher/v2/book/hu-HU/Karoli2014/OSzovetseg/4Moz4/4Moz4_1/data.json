{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Szóla pedig az Úr Mózesnek a Sinai pusztájában, a gyülekezet sátorában, a második hónapnak elsején, az Égyiptom földéből való kijövetelök után a második esztendőben, mondván:"
        },
        {
            "type": "line",
            "value": "Vegyétek számba Izráel fiainak egész gyülekezetét, az ő nemzetségeik szerint, az ő atyáiknak háznépe szerint, a neveknek száma szerint, minden férfiút főről főre,"
        },
        {
            "type": "line",
            "value": "Húsz esztendőstől fogva és feljebb, mindent, aki hadba mehet Izráelben; számláljátok meg őket az ő seregök szerint, te és Áron."
        },
        {
            "type": "line",
            "value": "És legyen veletek egy-egy férfiú mindenik törzsből, mindenik feje legyen az ő atyái házának."
        },
        {
            "type": "line",
            "value": "Ezek pedig a férfiak nevei, akik veletek legyenek: Rúbenből Elisúr, Sedeúrnak fia."
        },
        {
            "type": "line",
            "value": "Simeonból Selúmiel, Surisaddainak fia."
        },
        {
            "type": "line",
            "value": "Júdából Naasson, Amminádábnak fia."
        },
        {
            "type": "line",
            "value": "Izsakhárból Néthánéel, Suárnak fia."
        },
        {
            "type": "line",
            "value": "Zebulonból Eliáb, Hélonnak fia."
        },
        {
            "type": "line",
            "value": "József fiai közül: Efraimból Elisama, Ammihudnak fia; Manasséból Gámliel, Pédasurnak fia."
        },
        {
            "type": "line",
            "value": "Benjáminból Abidán, Gideóni fia."
        },
        {
            "type": "line",
            "value": "Dánból Ahiézer, Ammisaddai fia."
        },
        {
            "type": "line",
            "value": "Áserből Págiel, Okránnak fia."
        },
        {
            "type": "line",
            "value": "Gádból Eleásaf, Déhuelnek fia."
        },
        {
            "type": "line",
            "value": "Nafthaliból Akhira, Enánnak fia."
        },
        {
            "type": "line",
            "value": "Ezek a gyülekezetnek hivatalosai, az ő atyjok törzseinek fejei, Izráel ezereinek is fejei ők."
        },
        {
            "type": "line",
            "value": "Maga mellé vevé azért Mózes és Áron e férfiakat, akik név szerint is előszámláltattak vala."
        },
        {
            "type": "line",
            "value": "És összegyüjték az egész gyülekezetet a második hónapnak első napján; és vallást tőnek az ő születésökről, az ő nemzetségeik szerint, az ő atyáiknak háznépe szerint, a neveknek száma szerint, húsz esztendőstől fogva és feljebb főről főre."
        },
        {
            "type": "line",
            "value": "Amiképpen megparancsolta vala az Úr Mózesnek, úgy számlálá meg őket a Sinai pusztájában."
        },
        {
            "type": "line",
            "value": "Valának pedig Rúbennek, Izráel elsőszülöttének fiai, azoknak szülöttei az ő nemzetségeik szerint, az ő atyáiknak háznépe szerint, a nevek száma szerint, főről főre, minden férfiú, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak a Rúben törzséből: negyvenhat ezer és ötszáz."
        },
        {
            "type": "line",
            "value": "Simeon fiai közül azoknak szülöttei az ő nemzetségeik szerint, az ő atyáiknak háznépe szerint, az ő megszámláltjai, a neveknek száma szerint, főről főre, minden férfiú, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak Simeon törzséből: ötvenkilenc ezer és háromszáz."
        },
        {
            "type": "line",
            "value": "Gád fiai közül azoknak szülöttei az ő nemzetségeik szerint, az ő atyáiknak háznépe szerint, a neveknek száma szerint, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak Gád törzséből: negyvenöt ezer és hatszáz ötven."
        },
        {
            "type": "line",
            "value": "Júda fiai közül azoknak szülöttei az ő nemzetségeik szerint, az ő atyáiknak háznépe szerint, a nevek száma szerint, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak Júda törzséből: hetvennégy ezer és hatszáz."
        },
        {
            "type": "line",
            "value": "Izsakhár fiai közül azoknak szülöttei az ő nemzetségeik szerint, az ő atyáiknak háznépe szerint, a nevek száma szerint, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak Izsakhár törzséből: ötvennégy ezer és négyszáz."
        },
        {
            "type": "line",
            "value": "Zebulon fiai közül azoknak szülöttei az ő nemzetségeik szerint, az ő atyáiknak háznépe szerint, a nevek száma szerint, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak Zebulon törzséből: ötvenhét ezer és négyszáz."
        },
        {
            "type": "line",
            "value": "József fiaiból Efraim fiai közül azoknak szülöttei az ő nemzetségeik szerint, az ő atyáiknak háznépe szerint, a neveknek száma szerint, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak Efraim törzséből: negyvenezer és ötszáz."
        },
        {
            "type": "line",
            "value": "Manasse fiai közül azoknak szülöttei az ő nemzetségeik szerint, az ő atyáiknak háznépe szerint, a nevek száma szerint, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak Manasse törzséből: harminckét ezer és kétszáz."
        },
        {
            "type": "line",
            "value": "Benjámin fiai közül azoknak szülöttei az ő nemzetségeik szerint, az ő atyáiknak háznépe szerint, a nevek száma szerint, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak Benjámin törzséből: harmincöt ezer és négyszáz."
        },
        {
            "type": "line",
            "value": "Dán fiai közül azoknak szülöttei az ő nemzetségeik szerint, az ő atyáiknak háznépe szerint, a nevek száma szerint, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak Dán törzséből: hatvankét ezer és hétszáz."
        },
        {
            "type": "line",
            "value": "Áser fiai közül azoknak szülöttei az ő nemzetségeik szerint, az ő atyáiknak háznépe szerint, a neveknek száma szerint, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak Áser törzséből: negyvenegy ezer és ötszáz."
        },
        {
            "type": "line",
            "value": "A Nafthali fiainak szülöttei az ő nemzetségeik szerint, az ő atyáiknak háznépe szerint, a neveknek száma szerint, húsz esztendőstől fogva és feljebb, minden hadba mehető;"
        },
        {
            "type": "line",
            "value": "Akik megszámláltattak a Nafthali törzséből: ötvenhárom ezer és négyszáz."
        },
        {
            "type": "line",
            "value": "Ezek azok a megszámláltattak, akiket megszámláltak Mózes és Áron és Izráel fejedelmei, tizenkét férfiú; egy-egy férfiú vala az ő atyáiknak házanépéből."
        },
        {
            "type": "line",
            "value": "Valának azért mindnyájan, akik megszámláltattak az Izráel fiai közül az ő atyáiknak háznépe szerint, húsz esztendőstől fogva és feljebb, minden hadba mehető az Izráelben;"
        },
        {
            "type": "line",
            "value": "Valának mindnyájan a megszámláltattak: hatszáz háromezer és ötszáz ötven."
        },
        {
            "type": "line",
            "value": "De a léviták az ő atyáiknak háznépe szerint nem számláltattak közéjök."
        },
        {
            "type": "line",
            "value": "Mert szólott vala az Úr Mózesnek, mondván:"
        },
        {
            "type": "line",
            "value": "Csak a Lévi törzsét ne vedd számba, és azokat ne számláld Izráel fiai közé;"
        },
        {
            "type": "line",
            "value": "Hanem a lévitákat rendeld a bizonyság hajlékához, és minden edényéhez, és minden ahhoz valókhoz; ők hordozzák a hajlékot, és annak minden edényét, és ők szolgáljanak mellette, és a hajlék körül táborozzanak."
        },
        {
            "type": "line",
            "value": "És mikor a hajléknak elébb kell indulni, a léviták szedjék azt szét, mikor pedig megáll a hajlék, a léviták állassák azt fel, az idegen pedig, aki oda járul, meghaljon."
        },
        {
            "type": "line",
            "value": "És tábort járjanak Izráel fiai kiki az ő táborában, és kiki az ő zászlója alatt, az ő seregeik szerint."
        },
        {
            "type": "line",
            "value": "A léviták pedig tábort járjanak a bizonyság hajléka körül, hogy ne legyen harag Izráel fiainak gyülekezetén; és megtartsák a léviták a bizonyság hajlékának őrizetét."
        },
        {
            "type": "line",
            "value": "Cselekedének azért az Izráel fiai mind aszerint, amint parancsolta vala az Úr Mózesnek, úgy cselekedének."
        }
    ]
}
