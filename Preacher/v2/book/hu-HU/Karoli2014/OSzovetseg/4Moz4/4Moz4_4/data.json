{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "És szóla az Úr Mózesnek és Áronnak, mondván:"
        },
        {
            "type": "line",
            "value": "Vedd számba a Kéhát fiait Lévi fiai közül nemzetségenként, az ő atyjoknak háznépe szerint."
        },
        {
            "type": "line",
            "value": "Harminc esztendőstől és azon felül az ötven esztendősökig mindenkit, aki szolgálatra való, hogy munkálkodjék a gyülekezet sátorában."
        },
        {
            "type": "line",
            "value": "Ez a tisztök Kéhát fiainak a gyülekezet sátorában: a legszentségesebbekről való gondviselés."
        },
        {
            "type": "line",
            "value": "Áron és az ő fiai pedig, mikor indulni akar a tábor, menjenek be, és vegyék le a takaró függönyt, és takarják be azzal a bizonyság ládáját."
        },
        {
            "type": "line",
            "value": "És tegyenek arra borzbőrből csinált takarót, és borítsák azt be egészen kékszínű ruhával felülről, és dugják belé a rúdjait is."
        },
        {
            "type": "line",
            "value": "A szent kenyerek asztalát is borítsák be kékszínű ruhával, azon felül tegyék rá a tálakat, a csészéket, a kelyheket, és az italáldozathoz való kancsókat, és ama szüntelen való kenyér is rajta legyen."
        },
        {
            "type": "line",
            "value": "Azután borítsanak azokra karmazsinszínű ruhát, és takarják be azt borzbőrből való takaróval, és dugják belé a rúdjait is."
        },
        {
            "type": "line",
            "value": "Vegyenek azután kékszínű ruhát, és takarják be a világításra való gyertyatartót és annak mécseit, hamvvevőit, hamutartóit és minden olajos edényét, amelyekkel szolgálnak körülte."
        },
        {
            "type": "line",
            "value": "És tegyék azt és minden edényét borzbőrből csinált takaróba, és tegyék saroglyára."
        },
        {
            "type": "line",
            "value": "Az arany oltárt is borítsák be kékszínű ruhával, és takarják be borzbőrből csinált takaróval, és dugják belé a rúdjait is."
        },
        {
            "type": "line",
            "value": "Vegyék elő azután a szolgálatnak minden eszközét, amelyekkel szolgálni fognak a szenthelyen, és tegyék kékszínű ruhába, és takarják be azokat borzbőrből csinált takaróval, és tegyék a saroglyára."
        },
        {
            "type": "line",
            "value": "Azután takarítsák el a hamvat az oltárról, és borítsanak arra bíborpiros színű ruhát."
        },
        {
            "type": "line",
            "value": "És tegyék rá arra minden ő eszközét, amelyekkel szolgálnak azon: a szenes serpenyőket, a villákat, a lapátokat és a medencéket, az oltárnak minden eszközét; és borítsanak arra borzbőrből csinált takarót, és dugják belé a rúdjait is."
        },
        {
            "type": "line",
            "value": "Ha pedig elvégezi Áron és az ő fiai a szenthelynek és a szenthely minden edényének betakarását, mikor el akar indulni a tábor: akkor jöjjenek el Kéhát fiai, hogy elvigyék azokat; de ne illessék a szenthelynek semmi edényét, hogy meg ne haljanak. Ezek Kéhát fiainak terhei a gyülekezet sátorában."
        },
        {
            "type": "line",
            "value": "Eleázárnak pedig, az Áron pap fiának tiszte: a világító olajra, a füstölő szerekre, a szüntelen való ételáldozatra és a kenetnek olajára; az egész hajlékra és mindenre, ami abban van, mind a szenthelyre, mind annak edényeire való gondviselés."
        },
        {
            "type": "line",
            "value": "Szóla azután az Úr Mózesnek és Áronnak mondván:"
        },
        {
            "type": "line",
            "value": "A Kéhátiták nemzetségének törzsét ne engedjétek kiirtani a léviták közül;"
        },
        {
            "type": "line",
            "value": "Hanem ezt míveljétek ő velök, hogy éljenek és meg ne haljanak, mikor járulnak a szentségek szentségéhez: Áron és az ő fiai jöjjenek el, és rendeljék el őket, kit-kit az ő szolgálatára és az ő terhére."
        },
        {
            "type": "line",
            "value": "Egy pillanatra se menjenek be, hogy meglássák a szenthelyet, hogy meg ne haljanak."
        },
        {
            "type": "line",
            "value": "Szóla ezután az Úr Mózesnek, mondván:"
        },
        {
            "type": "line",
            "value": "Vedd számba a Gerson fiait is az ő atyjoknak háznépe szerint, az ő nemzetségök szerint."
        },
        {
            "type": "line",
            "value": "A harminc esztendőstől és azon felül az ötven esztendősig számláld meg őket; mindenkit, aki szolgálatot teljesíteni való, hogy szolgáljon a gyülekezet sátorában."
        },
        {
            "type": "line",
            "value": "Ez legyen munkájok a Gersoniták nemzetségeinek a szolgálatban és a teherhordozásban:"
        },
        {
            "type": "line",
            "value": "Hordozzák a hajlék kárpitjait és a gyülekezet sátorát, annak takaróját és a borzbőrből csinált takarót, amely rajta van felül, és a gyülekezet sátora nyilásának leplét."
        },
        {
            "type": "line",
            "value": "És a pitvar szőnyegeit, és a pitvar kapunyílásának leplét, amelyek a hajlékon és az oltáron köröskörül vannak, azoknak köteleit, és az ő szolgálatjokhoz való minden edényt; és mindazt, ami tenni való azokkal, ők teljesítsék."
        },
        {
            "type": "line",
            "value": "Áronnak és az ő fiainak beszéde szerint legyen a Gersoniták fiainak minden szolgálatjok, minden terhökre és minden szolgálatjokra nézve; minden terhöket pedig az ő őrizetökre bízzátok."
        },
        {
            "type": "line",
            "value": "Ez a Gersoniták fiai nemzetségének szolgálata a gyülekezet sátorában; az ő szolgálatuk pedig legyen az Áron pap fiának, Ithamárnak keze alatt."
        },
        {
            "type": "line",
            "value": "A Mérári fiait is az ő nemzetségeik szerint, az ő atyjoknak háznépei szerint számláld meg."
        },
        {
            "type": "line",
            "value": "A harminc esztendőstől és annál feljebb az ötven esztendősig számláld meg őket; mindenkit, aki szolgálatra való, hogy szolgálatot végezzen a gyülekezet sátorában."
        },
        {
            "type": "line",
            "value": "Ezek pedig, amikre ügyelniök kell a továbbvitelnél és a gyülekezet sátorában való minden szolgálatuknál: a hajlék deszkái, annak reteszrúdjai, oszlopai és talpai."
        },
        {
            "type": "line",
            "value": "A pitvarnak is köröskörül való oszlopai és azok talpai, szegei és kötelei, azoknak minden szerszámai, és minden szolgálatjokhoz való. Név szerint is megszámláljátok az edényeket, amikre a továbbvitelnél ügyelniök kell."
        },
        {
            "type": "line",
            "value": "Ez legyen szolgálatuk a Mérári fiai nemzetségeinek, amelylyel szolgáljanak a gyülekezet sátorában, Ithamárnak, az Áron pap fiának vezetése alatt."
        },
        {
            "type": "line",
            "value": "És megszámlálá Mózes és Áron és a gyülekezet fejedelmei a Kéhátiták fiait, az ő nemzetségök szerint és az ő atyjoknak háznépe szerint,"
        },
        {
            "type": "line",
            "value": "A harminc esztendőstől és annál feljebb, az ötven esztendősig mindenkit, aki szolgálatra való, hogy szolgáljon a gyülekezet sátorában."
        },
        {
            "type": "line",
            "value": "Vala pedig azoknak száma az ő nemzetségeik szerint: kétezer hétszáz és ötven."
        },
        {
            "type": "line",
            "value": "Ezek a Kéhátiták nemzetségeinek megszámláltjai, mindazok, akik szolgálnak vala a gyülekezet sátorában, akiket megszámlált Mózes és Áron az Úrnak parancsolatja szerint, a Mózes keze által."
        },
        {
            "type": "line",
            "value": "A Gerson fiainak száma az ő nemzetségeik szerint, és az ő atyáiknak háznépe szerint."
        },
        {
            "type": "line",
            "value": "A harminc esztendőstől és azon felül az ötven esztendősig mindazok, akik szolgálatra valók, hogy szolgáljanak a gyülekezet sátorában."
        },
        {
            "type": "line",
            "value": "Azoknak száma az ő nemzetségök szerint, az ő atyjoknak háznépe szerint: kétezer hatszáz és harminc."
        },
        {
            "type": "line",
            "value": "Ezek a Gerson fiai nemzetségeinek megszámláltjai, akik mindnyájan szolgálnak a gyülekezet sátorában, akiket megszámlált Mózes és Áron az Úrnak beszéde szerint."
        },
        {
            "type": "line",
            "value": "A Mérári fiai nemzetségeinek száma az ő nemzetségei szerint, az ő atyjoknak háznépe szerint;"
        },
        {
            "type": "line",
            "value": "A harminc esztendőstől és azon felül az ötven esztendősig mindazok, akik szolgálatra valók, hogy szolgáljanak a gyülekezet sátorában;"
        },
        {
            "type": "line",
            "value": "Ezeknek száma az ő nemzetségeik szerint: háromezer és kétszáz."
        },
        {
            "type": "line",
            "value": "Ezek a Mérári fiai nemzetségeinek megszámláltjai, akiket megszámlált Mózes és Áron az Úrnak beszéde szerint, a Mózes keze által."
        },
        {
            "type": "line",
            "value": "Mindnyájan a megszámláltatott léviták, akiket megszámlált Mózes és Áron, és Izráel fejedelmei az ő nemzetségeik és atyjoknak háznépe szerint;"
        },
        {
            "type": "line",
            "value": "A harminc esztendőstől és azon felül az ötven esztendősig, akik csak alkalmatosak a szolgálatra, a szolgálatnak gyakorlására, és a továbbvitelnél való szolgálatra a gyülekezetnek sátorában;"
        },
        {
            "type": "line",
            "value": "Ezeknek száma lőn nyolcezer ötszáz és nyolcvan."
        },
        {
            "type": "line",
            "value": "Az Úrnak beszéde szerint számlálták meg őket a Mózes keze által kit-kit az ő szolgálata szerint, és az ő vinni való terhe szerint. Ez az a számlálás, amelyet az Úr parancsolt vala Mózesnek."
        }
    ]
}
