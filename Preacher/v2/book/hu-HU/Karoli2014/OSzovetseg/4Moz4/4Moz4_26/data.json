{
   "meta": {
   "type": "text",
   "name": "26. Fejezet"
   },
   "data": [
        {
            "type": "line",
            "value": "És lőn a csapás után, szóla az Úr Mózesnek és Eleázárnak, az Áron pap fiának, mondván:"
        },
        {
            "type": "line",
            "value": "Vegyétek számba Izráel fiainak egész gyülekezetét, húsz esztendőstől fogva és feljebb, az ő atyáiknak háznépe szerint; mindenkit, aki hadba mehet Izráelben."
        },
        {
            "type": "line",
            "value": "Szóla azért velök Mózes és Eleázár, a pap, a Moáb mezőségében a Jordán mellett, Jérikhó ellenében, mondván:"
        },
        {
            "type": "line",
            "value": "Vegyétek számba a népet, húsz esztendőstől fogva és feljebb, amiképpen parancsolta vala az Úr Mózesnek és Izráel fiainak, akik kijöttek volt Égyiptom földéből."
        },
        {
            "type": "line",
            "value": "Rúben elsőszülötte Izráelnek. Rúben fiai ezek: Hánoktól a Hánokiták, Pallutól a Palluiták nemzetsége."
        },
        {
            "type": "line",
            "value": "Hecrontól a Hecroniták nemzetsége, Kármitól a Kármiták nemzetsége."
        },
        {
            "type": "line",
            "value": "Ezek a Rúbeniták nemzetségei. És lőn az ő számok negyvenhárom ezer, hétszáz és harminc."
        },
        {
            "type": "line",
            "value": "És a Pallu fiai valának: Eliáb."
        },
        {
            "type": "line",
            "value": "Eliáb fiai pedig, Nemuél, Dáthán és Abirám. Ez a Dáthán és Abirám a gyülekezet előljárói valának, akik feltámadtak vala Mózes ellen és Áron ellen."
        },
        {
            "type": "line",
            "value": "És megnyitá a föld az ő száját, és elnyelé őket és Kórét, meghalván az a gyülekezet, mivelhogy megemészte a tűz kétszáz és ötven férfiút, akik intőpéldául lőnek."
        },
        {
            "type": "line",
            "value": "Kóré fiai pedig nem halának meg."
        },
        {
            "type": "line",
            "value": "Simeon fiai az ő nemzetségeik szerint ezek: Nemuéltől a Nemuéliták nemzetsége, Jámintól a Jáminiták nemzetsége, Jákintól a Jákiniták nemzetsége."
        },
        {
            "type": "line",
            "value": "Zerákhtól a Zerákhiták nemzetsége. Saultól a Sauliták nemzetsége."
        },
        {
            "type": "line",
            "value": "Ezek a Simeoniták nemzetségei: huszonkét ezer és kétszáz."
        },
        {
            "type": "line",
            "value": "Gád fiai az ő nemzetségeik szerint ezek: Sefontól a Sefoniták nemzetsége, Haggitól a Haggiták nemzetsége, Súnitól a Súniták nemzetsége."
        },
        {
            "type": "line",
            "value": "Oznitól az Ozniták nemzetsége, Éritől az Ériták nemzetsége."
        },
        {
            "type": "line",
            "value": "Arodtól az Aroditák nemzetsége, Arélitől az Aréliták nemzetsége."
        },
        {
            "type": "line",
            "value": "Ezek Gád fiainak nemzetségei; az ő számok szerint negyven ezer és ötszáz."
        },
        {
            "type": "line",
            "value": "Júda fiai: Ér és Onán. És meghala Ér és Onán a Kanaán földén."
        },
        {
            "type": "line",
            "value": "Júda fiai pedig az ő nemzetségeik szerint ezek valának: Séláhtól a Séláhiták nemzetsége, Pérectől a Péreciták nemzetsége, Zerákhtól a Zerákhiták nemzetsége."
        },
        {
            "type": "line",
            "value": "Pérec fiai valának pedig: Hecrontól a Hecroniták nemzetsége; Hámultól a Hámuliták nemzetsége."
        },
        {
            "type": "line",
            "value": "Ezek Júda nemzetségei az ő számok szerint: hetvenhat ezer ötszáz."
        },
        {
            "type": "line",
            "value": "Izsakhár fiai az ő nemzetségeik szerint ezek: Thólától a Thóláiták nemzetsége; Puvától a Puviták nemzetsége;"
        },
        {
            "type": "line",
            "value": "Jásubtól a Jásubiták nemzetsége; Simrontól a Simroniták nemzetsége."
        },
        {
            "type": "line",
            "value": "Ezek Izsakhár nemzetségei az ő számok szerint: hatvannégy ezer háromszáz."
        },
        {
            "type": "line",
            "value": "Zebulon fiai az ő nemzetségeik szerint ezek: Szeredtől a Szerediták nemzetsége, Élontól az Éloniták nemzetsége, Jahleéltől a Jahleéliták nemzetsége."
        },
        {
            "type": "line",
            "value": "Ezek a Zebuloniták nemzetségei az ő számok szerint: hatvan ezer ötszáz."
        },
        {
            "type": "line",
            "value": "József fiai az ő nemzetségeik szerint ezek: Manasse és Efraim."
        },
        {
            "type": "line",
            "value": "Manasse fiai: Mákirtól a Mákiriták nemzetsége. Mákir nemzé Gileádot; Gileádtól a Gileáditák nemzetsége."
        },
        {
            "type": "line",
            "value": "Ezek Gileád fiai: Jezertől a Jezeriták nemzetsége, Hélektől a Hélekiták nemzetsége."
        },
        {
            "type": "line",
            "value": "És Aszriéltől az Aszriéliták nemzetsége; Sekemtől a Sekemiták nemzetsége."
        },
        {
            "type": "line",
            "value": "És Semidától a Semidáták nemzetsége és Héfertől a Héferiták nemzetsége."
        },
        {
            "type": "line",
            "value": "Célofhádnak pedig, a Héfer fiának nem voltak fiai, hanem leányai; és a Célofhád leányainak nevei ezek: Makhla, Nóa, Hogla, Milkha és Thirca."
        },
        {
            "type": "line",
            "value": "Ezek Manasse nemzetségei, és az ő számok ötvenkét ezer és hétszáz."
        },
        {
            "type": "line",
            "value": "Ezek Efraim fiai az ő nemzetségeik szerint: Suthelákhtól a Suthelákhiták nemzetsége, Békertől a Békeriták nemzetsége, Tahántól a Tahániták nemzetsége."
        },
        {
            "type": "line",
            "value": "Ezek pedig a Suthelákh fiai: Érántól az Érániták nemzetsége."
        },
        {
            "type": "line",
            "value": "Ezek Efraim fiainak nemzetségei az ő számok szerint: harminckét ezer és ötszáz. Ezek József fiai az ő nemzetségeik szerint."
        },
        {
            "type": "line",
            "value": "Benjámin fiai az ő nemzetségeik szerint ezek: Belától a Belaiták nemzetsége; Asbéltől az Asbéliták nemzetsége; Ahirámtól az Ahirámiták nemzetsége."
        },
        {
            "type": "line",
            "value": "Sefufámtól a Sefufámiták nemzetsége; Hufámtól a Hufámiták nemzetsége."
        },
        {
            "type": "line",
            "value": "Bela fiai pedig valának: Ard és Naamán: Ardtól az Arditák nemzetsége; Naamántól a Naamániták nemzetsége."
        },
        {
            "type": "line",
            "value": "Ezek Benjámin fiai az ő nemzetségeik szerint, és számok: negyvenöt ezer és hatszáz."
        },
        {
            "type": "line",
            "value": "Ezek Dán fiai az ő nemzetségeik szerint: Suhámtól a Suhámiták nemzetsége. Ezek Dán nemzetségei, az ő nemzetségeik szerint."
        },
        {
            "type": "line",
            "value": "A Suhamiták minden nemzetsége az ő számok szerint: hatvannégy ezer és négyszáz."
        },
        {
            "type": "line",
            "value": "Áser fiai az ő nemzetségeik szerint ezek: Jimnától a Jimnaiták nemzetsége; Jisvitől a Jisviták nemzetsége; Bériától a Bérihiták nemzetsége."
        },
        {
            "type": "line",
            "value": "A Béria fiaitól: Khébertől a Khéberiták nemzetsége, Malkiéltől a Malkiéliták nemzetsége."
        },
        {
            "type": "line",
            "value": "Áser leányának pedig neve vala Sérah."
        },
        {
            "type": "line",
            "value": "Ezek Áser fiainak nemzetségei az ő számok szerint: ötvenhárom ezer és négyszáz."
        },
        {
            "type": "line",
            "value": "Nafthali fiai az ő nemzetségeik szerint ezek: Jakhceéltől a Jakhceéliták nemzetsége, Gúnitól a Gúniták nemzetsége."
        },
        {
            "type": "line",
            "value": "Jécertől a Jéceriták nemzetsége; Sillémtől a Sillémiták nemzetsége."
        },
        {
            "type": "line",
            "value": "Ezek Nafthali nemzetségei az ő nemzetségeik szerint: az ő számok pedig negyvenöt ezer és négyszáz."
        },
        {
            "type": "line",
            "value": "Ezek Izráel fiainak megszámláltjai: hatszáz egyezer hétszáz harminc."
        },
        {
            "type": "line",
            "value": "Szóla pedig az Úr Mózesnek, mondván:"
        },
        {
            "type": "line",
            "value": "Ezeknek osztassék el az a föld örökségül, az ő neveiknek száma szerint."
        },
        {
            "type": "line",
            "value": "A nagyobb számúnak adj nagyobb örökséget, a kisebb számúnak pedig tedd kisebbé az ő örökségét; mindeniknek az ő száma szerint adattassék az ő öröksége."
        },
        {
            "type": "line",
            "value": "De sorssal osztassék el a föld; az ő atyjok törzseinek nevei szerint örököljenek."
        },
        {
            "type": "line",
            "value": "A sors szerint osztassék el az örökség, mind a sok és mind a kevés között."
        },
        {
            "type": "line",
            "value": "Ezek pedig Lévi megszámláltjai az ő nemzetségeik szerint: Gérsontól a Gérsoniták nemzetsége; Kéháttól a Kéhátiták nemzetsége; Méráritól a Méráriták nemzetsége."
        },
        {
            "type": "line",
            "value": "Ezek Lévi nemzetségei: a Libniták nemzetsége, a Hébroniták nemzetsége, a Makhliták nemzetsége, a Músiták nemzetsége, a Kórahiták nemzetsége. Kéhát pedig nemzé Amrámot."
        },
        {
            "type": "line",
            "value": "Amrám feleségének neve pedig Jókebed, a Lévi leánya, aki Égyiptomban született Lévinek; és ő szülte Amrámnak Áront, Mózest, és Miriámot, az ő leánytestvéröket."
        },
        {
            "type": "line",
            "value": "És születének Áronnak: Nádáb és Abihu, Eleázár és Ithamár."
        },
        {
            "type": "line",
            "value": "És meghalának Nádáb és Abihu, mikor idegen tűzzel áldozának az Úr előtt."
        },
        {
            "type": "line",
            "value": "És vala azoknak száma: huszonhárom ezer, mind férfiak, egy hónapostól fogva és feljebb; mert nem voltak beszámlálva az Izráel fiai közé, mivel nem adatott nékik örökség Izráel fiai között."
        },
        {
            "type": "line",
            "value": "Ezek Mózesnek és Eleázárnak, a papnak megszámláltjai, akik megszámlálák Izráel fiait a Moáb mezőségében, Jérikhó átellenében a Jordán mellett."
        },
        {
            "type": "line",
            "value": "Ezek között pedig nem volt senki a Mózestől és Áron paptól megszámláltattak közül, mikor megszámlálták vala Izráel fiait a Sinai pusztájában."
        },
        {
            "type": "line",
            "value": "Mert az Úr mondotta vala nékik: Bizonynyal meghalnak a pusztában; és senki nem maradt meg azok közül, hanem csak Káleb, a Jefunné fia, és Józsué, a Nún fia."
        }
    ]
}
