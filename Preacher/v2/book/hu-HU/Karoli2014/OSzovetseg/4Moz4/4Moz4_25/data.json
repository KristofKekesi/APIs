{
   "meta": {
   "type": "text",
   "name": "25. Fejezet"
   },
   "data": [
        {
            "type": "line",
            "value": "Mikor pedig Sittimben lakozik vala Izráel, kezde a nép paráználkodni Moáb leányaival."
        },
        {
            "type": "line",
            "value": "Mert hívogaták a népet az ő isteneik áldozataira; és evék a nép, és imádá azoknak isteneit."
        },
        {
            "type": "line",
            "value": "És odaszegődék Izráel Bál-Peórhoz; az Úr haragja pedig felgerjede Izráel ellen."
        },
        {
            "type": "line",
            "value": "És monda az Úr Mózesnek: Vedd elő e népnek minden főemberét, és akasztasd fel őket az Úrnak fényes nappal; hogy elforduljon az Úr haragjának gerjedezése Izráeltől."
        },
        {
            "type": "line",
            "value": "Monda azért Mózes Izráel bíráinak: Kiki ölje meg az ő embereit, akik odaszegődtek Bál-Peórhoz."
        },
        {
            "type": "line",
            "value": "És ímé eljöve valaki Izráel fiai közül, és hoza az ő atyjafiai felé egy midiánbeli asszonyt, Mózes szeme láttára, és Izráel fiai egész gyülekezetének láttára; ők pedig sírnak vala a gyülekezet sátorának nyilásánál."
        },
        {
            "type": "line",
            "value": "És mikor látta vala Fineás, Eleázár fia, Áron papnak unokája, felkele a gyülekezet közül, és dárdáját vevé kezébe."
        },
        {
            "type": "line",
            "value": "És beméne az izráelita férfi után a sátorba, és általdöfé mindkettőjöket, mind az izráelita férfit, mind az asszonyt hason. És megszünék a csapás Izráel fiai között."
        },
        {
            "type": "line",
            "value": "De meghaltak vala a csapás miatt huszonnégy ezeren."
        },
        {
            "type": "line",
            "value": "Akkor szóla az Úr Mózesnek, mondván:"
        },
        {
            "type": "line",
            "value": "Fineás, Eleázár fia, Áron pap unokája, elfordította az én haragomat Izráel fiaitól, mivelhogy az én bosszúmat megállotta ő közöttök; ezért nem pusztítom ki bosszúmban Izráel fiait."
        },
        {
            "type": "line",
            "value": "Mondd azért: Ímé én az én szövetségemet, a békesség szövetségét adom ő néki."
        },
        {
            "type": "line",
            "value": "És lészen ő nála és az ő magvánál ő utána az örökkévaló papságnak szövetsége; mivelhogy bosszút állott az ő Istenéért, és engesztelést végze Izráel fiaiért."
        },
        {
            "type": "line",
            "value": "A megöletett izráelita férfinak neve pedig, aki a midiánbeli asszonynyal együtt öletett meg, Zimri, a Szálu fia vala, a Simeon-nemzetség háznépének fejedelme."
        },
        {
            "type": "line",
            "value": "A megöletett midiánbeli asszony neve pedig Kozbi, Cúr leánya, aki a Midiániták között az ő atyja háza nemzetségeinek fejedelme vala."
        },
        {
            "type": "line",
            "value": "És szóla az Úr Mózesnek, mondván:"
        },
        {
            "type": "line",
            "value": "Támadjátok meg a Midiánitákat, és verjétek meg őket,"
        },
        {
            "type": "line",
            "value": "Mert ők megtámadtak titeket az ő cselszövéseikkel, amelyeket Peórért és az ő hugokért Kozbiért, a midián fejedelem leányáért szőttek ellenetek, aki megöletett a Peór miatt való csapásnak napján."
        }
    ]
}
