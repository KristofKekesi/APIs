{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "És ímé Isten embere jöve Júdából Béthelbe, az Úrnak intésére, és Jeroboám ott állott az oltár mellett, hogy tömjént gyújtson."
        },
        {
            "type": "line",
            "value": "És kiálta az oltár ellen az Úr intése szerint, és monda: Oltár, oltár! ezt mondja az Úr: Ímé egy fiú születik a Dávid házából, akinek neve Józsiás lészen, aki megáldozza rajtad a magaslatok papjait, akik most te rajtad tömjéneznek, és emberek csontjait égetik meg rajtad,"
        },
        {
            "type": "line",
            "value": "És ugyanazon napon csudát tőn, mondván: E lészen jegye, hogy az Úr mondotta légyen ezt: Ímé az oltár meghasad, és kiomol a hamu, mely rajta van."
        },
        {
            "type": "line",
            "value": "És amikor meghallotta a király az Isten emberének beszédét, amelyet kiáltott vala az oltár ellen Béthelben, kinyújtá Jeroboám az ő kezét az oltártól, mondván: Fogjátok meg őt. És megszárada az ő keze, amelyet kinyújtott volt ellene, és nem tudta azt magához visszavonni."
        },
        {
            "type": "line",
            "value": "És meghasadt az oltár, és kiomlott a hamu az oltárról a jel szerint, amelyet tett vala az Isten embere az Úrnak beszéde által."
        },
        {
            "type": "line",
            "value": "És szóla a király, és monda az Isten emberének: Könyörögj az Úrnak a te Istenednek, és imádkozz érettem, hogy ismét hozzám hajoljon az én kezem. És mikor könyörgött az Isten embere az Úrnak, visszahajla a király keze, és olyan lőn, mint azelőtt."
        },
        {
            "type": "line",
            "value": "És monda a király az Isten emberének: Jere haza velem és egyél ebédet, meg akarlak ajándékozni."
        },
        {
            "type": "line",
            "value": "És monda az Isten embere a királynak: Ha a te házadnak felét nékem adnád is, nem mennék el veled, és nem enném kenyeret, sem vizet nem innám e helyen;"
        },
        {
            "type": "line",
            "value": "Mert azt parancsolta az Úr nékem az ő beszéde által, mondván: Ne egyél ott kenyeret, vizet se igyál; vissza se térj az úton, amelyen elmenéndesz."
        },
        {
            "type": "line",
            "value": "És elméne más úton, és nem tére meg azon az úton, amelyen Béthelbe ment."
        },
        {
            "type": "line",
            "value": "És lakozék Béthelben egy vén próféta, akihez eljövén az ő fia, elbeszélé az ő atyjának mindazt a dolgot, amelyet aznap az Isten embere cselekedett volt Béthelben, és a beszédeket, amelyeket szólott vala a királynak; és elbeszélék azokat az ő atyjoknak."
        },
        {
            "type": "line",
            "value": "Akkor monda nékik az ő atyjok: Mely úton ment el? És megmutaták az ő fiai az útat, amelyen elment volt az Isten embere, aki Júdából jött."
        },
        {
            "type": "line",
            "value": "És monda az ő fiainak: Nyergeljétek meg nékem a szamarat; és mikor megnyergelék néki a szamarat, felüle reá,"
        },
        {
            "type": "line",
            "value": "És elméne az Isten embere után, és megtalálá őt egy cserfa alatt ülve, és monda néki: Te vagy-é amaz Isten embere, aki Júdából jöttél? És monda: Én vagyok."
        },
        {
            "type": "line",
            "value": "Akkor monda néki: Jere haza velem és egyél kenyeret."
        },
        {
            "type": "line",
            "value": "De az felele: Nem mehetek vissza veled, be sem mehetek veled; nem eszem kenyeret, vizet sem iszom veled e helyen;"
        },
        {
            "type": "line",
            "value": "Mert meg van nékem az Úrnak beszédével parancsolva: Ne egyél kenyeret, vizet se igyál ott, és ne térj azon az úton vissza, amelyen oda menéndesz."
        },
        {
            "type": "line",
            "value": "És felele az néki: Én is olyan próféta vagyok, mint te, és nékem angyal szólott az Úrnak beszédével, mondván: Hozd vissza őt veled a te házadba, hogy kenyeret egyék és vizet igyék. És ekképpen hazuda néki."
        },
        {
            "type": "line",
            "value": "Megtére azért vele, és kenyeret evék az ő házában, és vizet ivék."
        },
        {
            "type": "line",
            "value": "Mikor pedig az asztalnál ülének: lőn az Úr beszéde a prófétához, aki őt visszahozta vala,"
        },
        {
            "type": "line",
            "value": "És kiálta az Isten emberének, aki Júdából jött vala, ezt mondván: Ezt mondja az Úr: Mivelhogy engedetlen voltál az Úr szájának, és meg nem tartottad a parancsolatot, amelyet néked az Úr, a te Istened parancsolt volt;"
        },
        {
            "type": "line",
            "value": "Hanem visszatértél, és kenyeret ettél és vizet ittál azon a helyen, amely felől azt mondotta vala néked: Ne egyél ott kenyeret, vizet se igyál: Nem temettetik a te tested a te atyáid sírjába."
        },
        {
            "type": "line",
            "value": "És miután evett kenyeret és ivott, megnyergelék a szamarat a prófétának, akit visszahozott vala."
        },
        {
            "type": "line",
            "value": "És mikor elment, egy oroszlán találá őt az úton, amely megölé őt; és az ő teste az úton fekszik vala, és mind a szamár, mind az oroszlán a holttest mellett állanak vala."
        },
        {
            "type": "line",
            "value": "És ímé az arra menő emberek láták az úton heverő testet, és az oroszlánt a holttest mellett állani; és elmenvén, elbeszélék a városban, amelyben a vén próféta lakott."
        },
        {
            "type": "line",
            "value": "Amit mikor meghallott a próféta, aki visszahozta vala őt az útról, monda: Az Isten embere az, aki engedetlen volt az Úr szájának; ezért adta az Úr őt az oroszlánnak, és az törte össze és ölte meg őt, az Úrnak beszéde szerint, amelyet szólott volt néki."
        },
        {
            "type": "line",
            "value": "És szóla az ő fiainak, mondván: Nyergeljétek meg nékem a szamarat. És felnyergelték."
        },
        {
            "type": "line",
            "value": "És ő elment és megtalálá a holttestet az útfélre vetve, és a szamarat és az oroszlánt a holttest mellett állva. Az oroszlán nem evett a holtból, és a szamarat sem tépte szét."
        },
        {
            "type": "line",
            "value": "És felvevé a próféta az Isten emberének holttestét, és feltevé azt a szamárra, és visszahozá azt, és beméne a városba a vén próféta, hogy ott sirassa és eltemesse őt."
        },
        {
            "type": "line",
            "value": "És eltemeté a holtat a maga sírboltjába, és siraták őt: Ah szerelmes atyámfia!"
        },
        {
            "type": "line",
            "value": "És miután eltemette őt, szóla az ő fiainak, mondván: Ha meghalok, ebbe a sírba temessetek engem is, amelybe az Isten embere temettetett, tetemimet tegyétek az ő tetemei mellé;"
        },
        {
            "type": "line",
            "value": "Mert beteljesedik az, amit kiáltott az Úrnak beszédével az oltár ellen, amely Béthelben van, és a magas helyeken való házak ellen, amelyek Samaria városaiban vannak."
        },
        {
            "type": "line",
            "value": "De még e történet után sem tért meg Jeroboám az ő gonosz útjáról, hanem ismét papokat rendele a nép aljából a magaslatokra, és aki akarja vala, azt szentelé fel, hogy legyen a magaslatok papja."
        },
        {
            "type": "line",
            "value": "És ez a dolog lett az oka a Jeroboám háza vétkének, és a föld színéről való kiirtatásának és megsemmisíttetésének."
        }
    ]
}
