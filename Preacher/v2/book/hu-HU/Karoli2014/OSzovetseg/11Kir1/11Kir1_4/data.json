{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "És lőn Salamon király az egész Izráel felett királylyá."
        },
        {
            "type": "line",
            "value": "Ezek valának pedig az ő főemberei: Azária, Sádók papnak fia."
        },
        {
            "type": "line",
            "value": "Elihóref és Ahija, Sisának fiai íródeákok, Jósafát, az Ahilud fia, emlékíró vala."
        },
        {
            "type": "line",
            "value": "És Benája, a Jójada fia, a sereg hadnagya; Sádók pedig és Abjátár papok."
        },
        {
            "type": "line",
            "value": "És Azáriás, a Nátán fia, a tiszttartók előljárója; és Zábud, a Nátán fia, főtanácsos és a király barátja."
        },
        {
            "type": "line",
            "value": "És Ahisár udvarbíró; Adónirám pedig, az Abda fia, kincstartó."
        },
        {
            "type": "line",
            "value": "Vala pedig Salamonnak tizenkét tiszttartója az egész Izráelen, akik ellátták a királyt és az ő háznépét: esztendőnként mindeniknek egy hónapig kellett az ellátásról gondot viselnie."
        },
        {
            "type": "line",
            "value": "És ezek azoknak neveik: Húrnak fia az Efraim hegyén."
        },
        {
            "type": "line",
            "value": "Dékernek fia Mákásban, Sahálbimban, Béth-Semesben és Elonban és Béth-Hanánban."
        },
        {
            "type": "line",
            "value": "Hésednek fia Arúbotban, ő hozzá tartozott Szókó és Héfer egész földe."
        },
        {
            "type": "line",
            "value": "Abinádáb fiaié volt Dór egész határa. A Salamon leánya, Táfát, vala néki felesége."
        },
        {
            "type": "line",
            "value": "Bahana, az Ahilud fia, bírja vala Taanákot és Megiddót és egész Béth-Seánt, mely Sartána mellett vala Jezréel alatt, Béth-Seántól fogva mind Abela Méholáig és mind Jokméámon túl."
        },
        {
            "type": "line",
            "value": "Gébernek fia, Rámóth Gileádban: övé valának Jáirnak, a Manasse fiának falui, melyek Gileádban valának; az övé volt az Argób tartománya, mely Básánban vala, hatvan nagy város kőfallal és érczárakkal megerősítve."
        },
        {
            "type": "line",
            "value": "Ahinádáb, Iddó fia Mahanáimban."
        },
        {
            "type": "line",
            "value": "Ahimaás Naftaliban; a Salamon leányát, Bosmátát vevé magának feleségül ő is."
        },
        {
            "type": "line",
            "value": "Bahana, Khúsai fia, Áserben és Alóthban."
        },
        {
            "type": "line",
            "value": "Jósafát, Paruákh fia, Issakhárban."
        },
        {
            "type": "line",
            "value": "Simei, Éla fia, Benjáminban."
        },
        {
            "type": "line",
            "value": "Géber, Uri fia, a Gileád földében, Sihonnak, az Emoreus királyának földében, és Ógnak, a Básánbeli királynak földében; és ez egy tiszttartó bírja vala azt a földet."
        },
        {
            "type": "line",
            "value": "És Júda és Izráel megsokasodott, olyan sok volt, mint a tenger mellett való föveny, és ettek, ittak és vigadtak."
        },
        {
            "type": "line",
            "value": "Salamon pedig uralkodék minden országokon a folyóvíztől fogva egész a Filiszteusok földéig és Égyiptomnak határáig, és ajándékokat hoznak vala, és szolgálnak vala Salamonnak, életének minden idejében."
        },
        {
            "type": "line",
            "value": "És Salamon eledele naponként ez vala: harminc véka zsemlyeliszt és hatvan véka közönséges liszt;"
        },
        {
            "type": "line",
            "value": "Tíz hízlalt ökör, húsz füvön járt ökör és száz juh; a szarvasokon, őzeken, bivalokon és hízlalt madarakon kivül."
        },
        {
            "type": "line",
            "value": "Mert ő uralkodék minden helyeken a folyóvizen túl Thifsától fogva egész Gázáig; minden királyokon, akik a folyóvizen túl valának; és békessége volt néki minden alattvalóitól köröskörül."
        },
        {
            "type": "line",
            "value": "És lakozék Júda és Izráel bátorsággal, kiki mind az ő szőlőtője és fügefája alatt. Dántól fogva Bersebáig; Salamonnak minden idejében."
        },
        {
            "type": "line",
            "value": "És Salamonnak volt negyvenezer szekérbe való lova az istállókban, és tizenkétezer lovagja."
        },
        {
            "type": "line",
            "value": "És ezek a tiszttartók ellátták Salamon királyt és mindazokat, akik a Salamon király asztalánál valának, kiki az ő hónapján, minden fogyatkozás nélkül."
        },
        {
            "type": "line",
            "value": "Azután árpát és szalmát is hoztak a lovaknak és a paripáknak arra a helyre, ahol a király volt, kiki az ő rendelete szerint."
        },
        {
            "type": "line",
            "value": "És az Isten adott bölcseséget Salamonnak és igen nagy értelmet és mély szívet, mint a fövény, mely a tenger partján van."
        },
        {
            "type": "line",
            "value": "Úgy hogy a Salamon bölcsesége nagyobb volt, mint a napkelet minden fiainak bölcsesége és Égyiptomnak egész bölcsesége."
        },
        {
            "type": "line",
            "value": "Sőt bölcsebb volt minden embereknél, még az Ezráhita Ethánnál is és Hémánnál, Kálkólnál és Dardánál, a Máhol fiainál; és híre neve vala minden nemzetségek között köröskörül."
        },
        {
            "type": "line",
            "value": "És szerze háromezer példabeszédet, és az ő énekeinek száma ezer és öt volt."
        },
        {
            "type": "line",
            "value": "Szólott a fákról is, a Libánon cédrusfájától az izsópig, amely a falból nevekedik ki; és szólott a barmokról, a madarakról, a csúszó-mászó állatokról és a halakról is."
        },
        {
            "type": "line",
            "value": "És jőnek vala minden népek közül, hogy hallgassák a Salamon bölcseségét; a földnek minden királyaitól, akik hallották vala az ő bölcseségét."
        }
    ]
}
