{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Jaj azoknak, akik hamisságot gondolnak és akik ágyasházukban gonoszságot cselekesznek, és végrehajtják azt, mihelyt megvirrad, mert hatalmuk van hozzá."
        },
        {
            "type": "line",
            "value": "Megkívánják a mezőket és elrabolják, és a házakat és elszedik; és nyomorgatják a gazdát, és az ő házanépét az embert és az ő örökségét!"
        },
        {
            "type": "line",
            "value": "Annakokáért ezt mondja az Úr: Ímé, én is gonoszt gondolok e nemzetség ellen, melyből ki nem vonhatjátok a ti nyakatokat és nem jártok kevélyen, mivel gonosz idő lészen az!"
        },
        {
            "type": "line",
            "value": "Azon a napon példabeszéd támad rólatok, és siralmat sírnak, mondván: Oda van! elpusztultunk! Népem örökségét felcserélte! Miként rabolja el tőlem; hűtelennek osztja ki mezeinket!"
        },
        {
            "type": "line",
            "value": "Azért nem lesz néked, aki mérőzsinórt vessen sors szerint az Úrnak gyülekezetében."
        },
        {
            "type": "line",
            "value": "Ne prófétáljatok! prófétálnak ők. Ha nem prófétálnak ezeknek, nem múlik el a gyalázat!"
        },
        {
            "type": "line",
            "value": "Oh te, ki Jákób házának mondatol! hát türelmetlen-é az Úrnak lelke, avagy ezek-é az ő cselekedetei? Nem javára válnak-é az én cselekedeteim annak, aki igazán jár?"
        },
        {
            "type": "line",
            "value": "A minap mint egy ellenség támadt fel az én népem; a köntösről a palástot letépik a gyanútlanul járókról, a háborútól idegenkedőkről."
        },
        {
            "type": "line",
            "value": "Népem asszonyait kiűzitek boldogságuk házából; kisdedeiktől örökre elveszitek az én dicsőségemet."
        },
        {
            "type": "line",
            "value": "Keljetek fel és menjetek ki, mert ez nem a nyugalomnak helye; a tisztátalanság miatt, amely elveszít, és pedig borzasztó veszedelemmel!"
        },
        {
            "type": "line",
            "value": "Ha valamely szélházi és csalárd így hazudoznék: Prédikálok néked borról és részegítő italról, az volna e népnek prófétája."
        },
        {
            "type": "line",
            "value": "Mindenestől egybegyűjtelek téged, Jákób! Összetakarítom Izráel maradékát. Összegyűjtöm őket, mint a bocrai juhokat, mint a nyájat az ő karámja közé; hemzsegnek majd az ember-sokaság miatt."
        },
        {
            "type": "line",
            "value": "Előttök megy fel az úttörő; kitörnek és átmennek a kapun és kivonulnak, és előttök megy a királyuk, és élükön az Úr!"
        }
    ]
}
