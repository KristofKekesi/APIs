{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Jaj nékem, mert olyanná lettem, mint a letakarított mező, mint a megszedett szőlő: egy enni való gerezd sem maradott; pedig zsengére vágyott a lelkem!"
        },
        {
            "type": "line",
            "value": "Elveszett e földről a kegyes, és igaz sincs az emberek között. Mindnyájan vér után ólálkodnak, kiki hálóval vadássza atyjafiát."
        },
        {
            "type": "line",
            "value": "Gonoszságra készek a kezek, hogy jól vigyék véghez; a fejedelem követelőzik, és a biró fizetésre vár; a főember is maga mondja el lelke kívánságát, és összeszövik azt."
        },
        {
            "type": "line",
            "value": "Aki jó közöttök, olyan mint a tüske, az igaz olyan, mint a tövisbokor. A te őrállóidnak napja, a te megítélésed eljött; most következik el az ő zűrzavaruk."
        },
        {
            "type": "line",
            "value": "Ne higyjetek a barátnak; ne bízzatok a tanácsadóban; az öledben ülő előtt is zárd be szádnak ajtaját."
        },
        {
            "type": "line",
            "value": "Mert a fiú bolondnak tartja atyját, a leány anyja ellen támad, a meny az ő napára; az embernek saját háznépe az ellensége."
        },
        {
            "type": "line",
            "value": "De én az Úrra nézek, várom az én szabadításom Istenét; meghallgat engem az én Istenem!"
        },
        {
            "type": "line",
            "value": "Ne örülj, én ellenségem! Elestem ugyan, de felkelek, mert ha még a setétségben ülnék is, az Úr az én világosságom!"
        },
        {
            "type": "line",
            "value": "Az Úr haragját hordozom, mert vétkeztem ellene; mindaddig, amíg leperli peremet és meghozza ítéletemet. Kivisz engem a világosságra, meglátom az ő igazságát."
        },
        {
            "type": "line",
            "value": "De meglátja ellenségem is és szégyen borítja el, aki ezt mondja nékem: Hol az Úr, a te Istened? Meglátják őt az én szemeim, hogy ímé széttapostatik, mint az utca-sár."
        },
        {
            "type": "line",
            "value": "Falaid megépítésének napja! e napon távol lesz a törvény!"
        },
        {
            "type": "line",
            "value": "Azon a napon eljőnek hozzád Assiriából és Égyiptom városaiból; Égyiptomtól a folyamig, tengertől tengerig és hegytől hegyig."
        },
        {
            "type": "line",
            "value": "És pusztává lesz a föld az ő lakói miatt, az ő cselekedeteik gyümölcséért."
        },
        {
            "type": "line",
            "value": "Legeltesd népedet a te vessződdel, a te örökségednek nyáját, amely magánosan lakozik az erdőben, a Kármel közepén. Legeljenek Básánban és Gileádban, mint a hajdankor napjain!"
        },
        {
            "type": "line",
            "value": "Mint az Égyiptom földéről kijövetelednek idején, láttatok vele csodadolgokat."
        },
        {
            "type": "line",
            "value": "Látják ezt a pogányok és megszégyenülnek minden erejökkel. Kezöket szájokra teszik, füleik megsiketülnek;"
        },
        {
            "type": "line",
            "value": "Nyalják a port, mint a kígyó, mint a föld férgei; reszketve jőnek rejtekeikből; remegve folyamodnak az Úrhoz, a mi Istenünkhöz, és félnek tetőled!"
        },
        {
            "type": "line",
            "value": "Kicsoda olyan Isten, mint te, aki megbocsátja a bűnt és elengedi öröksége maradékának vétkét?! Nem tartja meg haragját örökké, mert gyönyörködik az irgalmasságban!"
        },
        {
            "type": "line",
            "value": "Hozzánk térvén, könyörül rajtunk; eltapodja álnokságainkat. Bizony a tenger mélységébe veted minden bűnünket!"
        },
        {
            "type": "line",
            "value": "Hűséget mutatsz a Jákóbnak, irgalmasságot Ábrahámnak, amint megesküdtél atyáinknak még az ősidőkben."
        }
    ]
}
