{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Halljátok csak, amit mond az Úr! Kelj fel, perelj a hegyekkel, és hallják meg szódat a halmok."
        },
        {
            "type": "line",
            "value": "Halljátok meg hegyek az Úr peres dolgát, és ti, a földnek örök alapjai! Mert pere van az Úrnak az ő népével, és az Izráellel is perbe száll."
        },
        {
            "type": "line",
            "value": "Én népem! mit vétettem te ellened, és mivel fárasztottalak el téged?! Tégy vallást ellenem!"
        },
        {
            "type": "line",
            "value": "Hiszen felhoztalak Égyiptom földjéről, és a szolgák házából megváltottalak, és előtted küldém Mózest, Áront és Máriát!"
        },
        {
            "type": "line",
            "value": "Én népem! Emlékezzél csak: mit koholt Bálák, Moábnak királya, és mit felelt néki Bálám, a Beor fia? Sittimtől fogva Gilgálig, hogy megismerjed az Úr igazságos cselekedeteit."
        },
        {
            "type": "line",
            "value": "Mivel menjek eleibe az Úrnak? Hajlongjak-é a magasságos Istennek? Égőáldozatokkal menjek-é elébe, esztendős borjúkkal?!"
        },
        {
            "type": "line",
            "value": "Kedvét leli-é az Úr ezernyi kosokban, vagy tízezernyi olaj-patakokban? Elsőszülöttemet adjam-é vétkemért, vagy méhem gyümölcsét lelkemnek bűnéért?!"
        },
        {
            "type": "line",
            "value": "Megjelentette néked, oh ember, mi légyen a jó, és mit kiván az Úr te tőled! Csak azt, hogy igazságot cselekedjél, szeressed az irgalmasságot, és hogy alázatosan járj a te Isteneddel."
        },
        {
            "type": "line",
            "value": "Az Úrnak szava kiált a városnak, és a te neved néz bölcseségre. Halljátok meg a vesszőt és ki rendeli azt?!"
        },
        {
            "type": "line",
            "value": "Vannak-é még a gonosznak házában hamissággal gyűjtött kincsek, és ösztövér véka, amely útálatos?"
        },
        {
            "type": "line",
            "value": "Vajjon jóváhagyom-é a hamis mértéket, és a zsákba rejtett csalárd fontokat?"
        },
        {
            "type": "line",
            "value": "Mert a gazdagok megtöltöztek köztök ragadománynyal, lakosai pedig hazugságot szólnak, és nyelvök csalárd az ő szájokban."
        },
        {
            "type": "line",
            "value": "Én is azért megvervén, beteggé teszlek téged; elpusztítalak a te bűneid miatt."
        },
        {
            "type": "line",
            "value": "Eszel te, de meg nem elégszel, és benned marad a te éhséged; és gyűjtesz, de nem takarítasz, és amit megtakarítsz is, fegyverre hányom."
        },
        {
            "type": "line",
            "value": "Vetsz te, de nem aratsz; olajat sajtolsz te, de nem kened magadat olajjal, és mustot is, de bort nem iszol!"
        },
        {
            "type": "line",
            "value": "Mert az Omri parancsolataihoz szabjátok magatokat és az Ákháb házának minden dolgához, és azoknak tanácsán jártok! Hogy pusztasággá tegyelek tégedet, az ő lakosait pedig csúfsággá, és hordozzátok népemnek gyalázatát."
        }
    ]
}
