{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Az Úr igéje, amely lőn Hóseáshoz, a Beeri fiához, Uzziás, Jótám, Ákház, Ezékiás, Júdabeli királyok idejében, és Jeroboámnak, a Joás fiának, Izráel királyának idejében."
        },
        {
            "type": "line",
            "value": "Amikor beszélni kezde az Úr Hóseással, monda az Úr Hóseásnak: Menj, végy magadnak parázna feleséget és parázna gyermekeket; mert paráználkodván paráználkodik e föld, nem követvén az Urat."
        },
        {
            "type": "line",
            "value": "Elméne tehát és elvevé Gómert, Diblajim leányát; és az teherbe esék, és fiút szűle néki."
        },
        {
            "type": "line",
            "value": "És mondá az Úr néki: Nevezd őt Jezréelnek, mert még egy kis idő, és megbüntetem a Jehu házát a Jezréel vére miatt, és eltörlöm Izráel házának királyságát."
        },
        {
            "type": "line",
            "value": "És azon a napon lészen az, hogy eltöröm az Izráel ívét a Jezréel völgyében."
        },
        {
            "type": "line",
            "value": "Ismét teherbe esék, és leányt szűle. És mondá néki az Úr: Nevezd őt Ló-Rukhámáhnak; mert nem kegyelmezek többé az Izráel házának, hogy akármiképpen könyörülnék rajtok."
        },
        {
            "type": "line",
            "value": "De a Júda házának megkegyelmezek, és megtartom őket az Úr, az ő Istenök által; de nem tartom meg őket ív, vagy kard, vagy háború által, sem lovak és lovasok által."
        },
        {
            "type": "line",
            "value": "Mikor elválasztá Ló-Rukhámáht, ismét teherbe esék, és fiút szűle."
        },
        {
            "type": "line",
            "value": "És mondá az Úr: Nevezd őt Ló-Amminak; mert ti nem vagytok az én népem, s én sem leszek a tiétek."
        },
        {
            "type": "line",
            "value": "De mégis annyi lesz az Izráel fiainak száma, mint a tenger fövenye, amely meg nem mérettethetik és meg nem számláltathatik; és lészen, hogy ahol az mondatott nékik: Nem vagytok az én népem, ez mondatik nékik: Élő Istennek fiai!"
        },
        {
            "type": "line",
            "value": "És összegyűlnek Júda fiai és Izráel fiai együvé, és egy fejedelmet választanak, és feljőnek az országból, mert nagy lesz a Jezréel napja!"
        },
        {
            "type": "line",
            "value": "Mondjátok atyátokfiainak: Ammi! és a ti húgaitoknak: Rukhámáh!"
        }
    ]
}
