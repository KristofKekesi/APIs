{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Halljátok meg ezt, ti papok! Figyeljetek, Izráel háza! Hallgassatok ide királynak háza; hiszen reátok vonatkozik az ítélet, mert tőrré lettetek Micpának, és kiterített hálóvá a Táboron."
        },
        {
            "type": "line",
            "value": "Szertelen a hitehagyottak öldöklése, de én mindnyájok fenyítéke leszek."
        },
        {
            "type": "line",
            "value": "Jól ismerem én Efraimot, és Izráel nincs elrejtve előlem; hiszen most is paráználkodol Efraim! megfertőztetett az Izráel."
        },
        {
            "type": "line",
            "value": "Nem engedik őket az ő cselekedeteik megtérni az ő Istenökhöz, mert paráznaság lelke van közöttük, és nem ismerik az Urat."
        },
        {
            "type": "line",
            "value": "Izráel ellen az ő büszkesége tesz tanúbizonyságot, Izráel és Efraim bűneik miatt vesznek el; velök együtt Júda is elvész."
        },
        {
            "type": "line",
            "value": "Juhaikkal és ökreikkel mennek keresni az Urat, de nem találják; eltávozott az ő tőlük."
        },
        {
            "type": "line",
            "value": "Hűtlenül cselekedtek az Úr ellen, mert idegen fiakat nemzettek; most azért megemészti őket az újhold, örökségeikkel egyben."
        },
        {
            "type": "line",
            "value": "Fújjátok meg a kürtöt Gibeában, a tárogatót Rámában; rivalgjatok Beth-Avenben: Utánad Benjámin."
        },
        {
            "type": "line",
            "value": "Efraim pusztává lesz a büntetés napján; Izráel törzsei ellen kijelentettem a változhatatlan ítéletet."
        },
        {
            "type": "line",
            "value": "Júda fejedelmei olyanok, mint a határrontók; kiontom rájok az én haragomat, mint a vizet."
        },
        {
            "type": "line",
            "value": "Efraim el van nyomva, összetörve az ítélettől, mert tetszett néki követni az emberi rendelést!"
        },
        {
            "type": "line",
            "value": "Én pedig olyanná lettem Efraimnak, mint a moly, és a Júda házának, mint a rothadás."
        },
        {
            "type": "line",
            "value": "Látta ugyan Efraim a maga betegségét, Júda is a maga sebét, és Efraim Assiriához folyamodott és küldött Járéb királyhoz; de az nem tud titeket meggyógyítani, és nem veszi le rólatok a sebet."
        },
        {
            "type": "line",
            "value": "Mert olyan leszek Efraimnak, mint az oroszlán, és Júda házának, mint az oroszlán-kölyök. Én, én szaggatom szét; elmegyek, felkapom, és nem lesz, aki megszabadítsa!"
        },
        {
            "type": "line",
            "value": "Elmegyek, visszatérek helyemre, mígnem megismerik, hogy vétkeztek, és keresni fogják az én orcámat. Nyomorúságukban keresnek majd engem!"
        }
    ]
}
