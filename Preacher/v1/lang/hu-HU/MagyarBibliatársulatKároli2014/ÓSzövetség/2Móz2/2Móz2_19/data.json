{
   "meta": {
   "type": "text",
   "name": "19. Fejezet"
   },
   "data": [
        {
            "type": "line",
            "value": "A harmadik hónapban azután hogy kijöttek vala Izráel fiai Égyiptom földéről, azon a napon érkezének a Sinai pusztába."
        },
        {
            "type": "line",
            "value": "Refidimből elindulván, érkezének a Sinai pusztába és táborba szállának a pusztában; a hegygyel átellenben szálla pedig ott táborba az Izráel."
        },
        {
            "type": "line",
            "value": "Mózes pedig felméne az Istenhez, és szóla hozzá az Úr a hegyről, mondván: Ezt mondd a Jákób házanépének és ezt add tudtára az Izráel fiainak."
        },
        {
            "type": "line",
            "value": "Ti láttátok, amit Égyiptommal cselekedtem, hogy hordoztalak titeket sas szárnyakon és magamhoz bocsátottalak titeket."
        },
        {
            "type": "line",
            "value": "Mostan azért ha figyelmesen hallgattok szavamra és megtartjátok az én szövetségemet, úgy ti lesztek nékem valamennyi nép közt az enyéim; mert enyim az egész föld."
        },
        {
            "type": "line",
            "value": "És lesztek ti nékem papok birodalma és szent nép. Ezek azok az ígék, melyeket el kell mondanod Izráel fiainak."
        },
        {
            "type": "line",
            "value": "Elméne azért Mózes és egybehívá a nép véneit és eleikbe adá mindazokat a beszédeket, melyeket parancsolt vala néki az Úr."
        },
        {
            "type": "line",
            "value": "És az egész nép egy akarattal felele és monda: Valamit rendelt az Úr, mind megtesszük. És megvivé Mózes az Úrnak a nép beszédét."
        },
        {
            "type": "line",
            "value": "És monda az Úr Mózesnek: Ímé én hozzád megyek a felhő homályában, hogy hallja a nép mikor beszélek veled és higyjenek néked mindörökké. És elmondá Mózes az Úrnak a nép beszédét."
        },
        {
            "type": "line",
            "value": "Az Úr pedig monda Mózesnek: Eredj el a néphez és szenteld meg őket ma, meg holnap és hogy mossák ki az ő ruháikat;"
        },
        {
            "type": "line",
            "value": "És legyenek készek harmadnapra; mert harmadnapon leszáll az Úr az egész nép szeme láttára a Sinai hegyre."
        },
        {
            "type": "line",
            "value": "És vess határt a népnek köröskörűl, mondván: Vigyázzatok magatokra, hogy a hegyre fel ne menjetek s még a szélét se érintsétek; mindaz, ami a hegyet érinti, halállal haljon meg."
        },
        {
            "type": "line",
            "value": "Ne érintse azt kéz, hanem kővel köveztessék meg, vagy nyillal nyilaztassék le; akár barom, akár ember, ne éljen. Mikor a kürt hosszan hangzik, akkor felmehetnek a hegyre."
        },
        {
            "type": "line",
            "value": "Leszálla azért Mózes a hegyről a néphez, és megszentelé a népet, és megmosák az ő ruháikat."
        },
        {
            "type": "line",
            "value": "És monda a népnek: Legyetek készen harmadnapra; asszonyhoz ne közelítsetek."
        },
        {
            "type": "line",
            "value": "És lőn harmadnapon virradatkor, mennydörgések, villámlások és sűrű felhő lőn a hegyen és igen erős kürtzengés; és megréműle mind az egész táborbeli nép."
        },
        {
            "type": "line",
            "value": "És kivezeté Mózes a népet a táborból az Isten eleibe és megállának a hegy alatt."
        },
        {
            "type": "line",
            "value": "Az egész Sinai hegy pedig füstölög vala, mivelhogy leszállott arra az Úr tűzben és felmegy vala annak füstje, mint a kemencének füstje; és az egész hegy nagyon reng vala."
        },
        {
            "type": "line",
            "value": "És a kürt szava mindinkább erősödik vala; Mózes beszél vala és az Isten felel vala néki hangosan."
        },
        {
            "type": "line",
            "value": "Leszálla tehát az Úr a Sinai hegyre, a hegy tetejére, és felhívá az Úr Mózest a hegy tetejére, Mózes pedig felméne."
        },
        {
            "type": "line",
            "value": "És monda az Úr Mózesnek: Menj alá, intsd meg a népet, hogy ne törjön előre az Urat látni, mert közülök sokan elhullanak."
        },
        {
            "type": "line",
            "value": "És a papok is, akik az Úr eleibe járulnak, szenteljék meg magokat, hogy reájok ne rontson az Úr."
        },
        {
            "type": "line",
            "value": "Mózes pedig monda az Úrnak: Nem jöhet fel a nép a Sinai hegyre, mert te magad intettél minket, mondván: Vess határt a hegy körűl, és szenteld meg azt."
        },
        {
            "type": "line",
            "value": "De az Úr monda néki: Eredj, menj alá, és jőjj fel te és Áron is veled; de a papok és a nép ne törjenek előre, hogy feljőjjenek az Úrhoz; hogy reájok ne rontson."
        },
        {
            "type": "line",
            "value": "Aláméne azért Mózes a néphez, és megmondá nékik."
        }
    ]
}
