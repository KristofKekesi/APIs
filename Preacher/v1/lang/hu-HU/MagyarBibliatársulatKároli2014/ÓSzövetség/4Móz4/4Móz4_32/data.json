{
   "meta": {
   "type": "text",
   "name": "32. Fejezet"
   },
   "data": [
        {
            "type": "line",
            "value": "Rúben fiainak pedig és Gád fiainak igen sok barmok vala. Mikor látták a Jázér földét és a Gileád földét, hogy ímé az a hely marhatartani való hely:"
        },
        {
            "type": "line",
            "value": "Eljövének Gád fiai és Rúben fiai, és szólának Mózesnek és Eleázárnak, a papnak, és a gyülekezet fejedelmeinek, mondván:"
        },
        {
            "type": "line",
            "value": "Atárót, Díbon, Jázér, Nimra, Hesbon, Elealé, Sebám, Nébó és Béon:"
        },
        {
            "type": "line",
            "value": "A föld, amelyet megvert az Úr az Izráel fiainak gyülekezete előtt, baromtartó föld az; a te szolgáidnak pedig sok marhájok van."
        },
        {
            "type": "line",
            "value": "És mondának: Hogyha kedvet találtunk a te szemeid előtt, adassék ez a föld a te szolgáidnak örökségül, ne vígy minket át a Jordánon."
        },
        {
            "type": "line",
            "value": "Mózes pedig monda a Gád fiainak és Rúben fiainak: Avagy a ti atyátokfiai hadakozni menjenek, ti pedig itt maradjatok?"
        },
        {
            "type": "line",
            "value": "És miért idegenítitek el Izráel fiainak szívét, hogy által ne menjenek a földre, amelyet adott nékik az Úr?"
        },
        {
            "type": "line",
            "value": "A ti atyáitok cselekedtek így, mikor elbocsátám őket Kádes-Bárneából, hogy nézzék meg azt a földet;"
        },
        {
            "type": "line",
            "value": "Mert felmentek az Eskól völgyéig, és megnézék a földet, és elidegeníték Izráel fiainak szívét, hogy be ne menjenek arra a földre, amelyet adott vala nékik az Úr."
        },
        {
            "type": "line",
            "value": "Azért megharaguvék az Úr azon a napon, és megesküvék, mondván:"
        },
        {
            "type": "line",
            "value": "Nem látják meg azok az emberek, akik feljöttek Égyiptomból, húsz esztendőstől fogva és feljebb, azt a földet, amely felől megesküdtem Ábrahámnak, Izsáknak és Jákóbnak, mivelhogy nem tökéletesen jártak én utánam;"
        },
        {
            "type": "line",
            "value": "Kivéve a Kenizeus Kálebet, a Jefunné fiát és Józsuét, a Nún fiát, mivelhogy tökéletesen jártak az Úr után."
        },
        {
            "type": "line",
            "value": "És megharaguvék az Úr Izráelre, és bujdostatá őket a pusztában negyven esztendeig; míg megemészteték az egész nemzetség, amely gonoszt cselekedett vala az Úr szemei előtt."
        },
        {
            "type": "line",
            "value": "És ímé feltámadtatok a ti atyáitok helyett, bűnös emberek maradékai, hogy az Úr haragjának tüzét még öregbítsétek Izráel ellen."
        },
        {
            "type": "line",
            "value": "Hogyha elfordultok az ő utaitól, még tovább is otthagyja őt a pusztában, és elvesztitek mind az egész népet."
        },
        {
            "type": "line",
            "value": "És járulának közelebb ő hozzá, és mondának: Barmainknak juhaklokat építünk itt, és a mi kicsinyeinknek városokat;"
        },
        {
            "type": "line",
            "value": "Magunk pedig felfegyverkezve, készséggel megyünk Izráel fiai előtt, míg bevisszük őket az ő helyökre; gyermekeink pedig a kerített városokban maradnak e földnek lakosai miatt."
        },
        {
            "type": "line",
            "value": "Vissza nem térünk addig a mi házainkhoz, amíg Izráel fiai közül meg nem kapja kiki az ő örökségét."
        },
        {
            "type": "line",
            "value": "Mert nem veszünk mi részt az örökségben ő velök a Jordánon túl és tovább, mivelhogy meg van nékünk a mi örökségünk a Jordánon innen napkelet felől."
        },
        {
            "type": "line",
            "value": "És monda nékik Mózes: Ha azt cselekszitek, amit szóltok; ha az Úr előtt készültök fel a hadra;"
        },
        {
            "type": "line",
            "value": "És átmegy közületek minden fegyveres a Jordánon az Úr előtt, míg kiűzi az ő ellenségeit maga előtt;"
        },
        {
            "type": "line",
            "value": "És csak azután tértek vissza, ha az a föld meghódol az Úr előtt: akkor ártatlanok lesztek az Úr előtt, és Izráel előtt, és az a föld birtokotokká lesz néktek az Úr előtt."
        },
        {
            "type": "line",
            "value": "Hogyha nem így cselekesztek, ímé vétkeztek az Úr ellen; és gondoljátok meg, hogy a ti bűnötöknek büntetése utólér benneteket!"
        },
        {
            "type": "line",
            "value": "Építsetek magatoknak városokat a ti kicsinyeitek számára, és a ti juhaitoknak aklokat; de amit fogadtatok, azt megcselekedjétek."
        },
        {
            "type": "line",
            "value": "És szólának Gád fiai és Rúben fiai Mózesnek, mondván: A te szolgáid úgy cselekesznek, amint az én Uram parancsolja."
        },
        {
            "type": "line",
            "value": "A mi kicsinyeink, feleségeink, juhaink és mindenféle barmaink ott lesznek Gileád városaiban;"
        },
        {
            "type": "line",
            "value": "A te szolgáid pedig átmennek mindnyájan hadra felkészülve, harcolni az Úr előtt, amiképpen az én Uram szól."
        },
        {
            "type": "line",
            "value": "Parancsot ada azért ő felőlök Mózes Eleázárnak, a papnak, és Józsuénak a Nún fiának, és az Izráel fiai törzseiből való atyák fejeinek,"
        },
        {
            "type": "line",
            "value": "És monda nékik Mózes: Ha átmennek a Gád fiai és a Rúben fiai veletek a Jordánon, mindnyájan hadakozni készen az Úr előtt, és meghódol a föld ti előttetek: akkor adjátok nékik a Gileád földét birtokul."
        },
        {
            "type": "line",
            "value": "Ha pedig nem mennek át fegyveresen veletek, akkor veletek kapjanak birtokot a Kanaán földén."
        },
        {
            "type": "line",
            "value": "És felelének a Gád fiai és a Rúben fiai, mondván: amit mondott az Úr a te szolgáidnak, akképpen cselekeszünk."
        },
        {
            "type": "line",
            "value": "Mi átmegyünk fegyveresen az Úr előtt a Kanaán földére, de miénk legyen a mi örökségünknek birtoka a Jordánon innen."
        },
        {
            "type": "line",
            "value": "Nékik adá azért Mózes, tudniillik a Gád fiainak, a Rúben fiainak és a József fiának, Manasse féltörzsének, Szihonnak, az Emoreusok királyának országát, és Ógnak, Básán királyának országát; azt a földet az ő városaival, határaival, annak a földnek városait köröskörül."
        },
        {
            "type": "line",
            "value": "És megépíték a Gád fiai Dibont, Ataróthot, Aroért,"
        },
        {
            "type": "line",
            "value": "Atróth-Sofánt, Jázért, Jogbehát,"
        },
        {
            "type": "line",
            "value": "Beth-Nimrát, és Beth-Haránt, kerített városokat juhaklokkal egyben."
        },
        {
            "type": "line",
            "value": "A Rúben fiai pedig megépíték Hesbont, Elealét, Kirjáthaimot,"
        },
        {
            "type": "line",
            "value": "Nébót, Baál-Meont, (változtatott néven nevezve) és Sibmát. És új neveket adának a városoknak, amelyeket építének."
        },
        {
            "type": "line",
            "value": "Mákirnak, a Manasse fiának fiai pedig Gileádba vonulának, és bevevék azt, és kiűzék az Emoreust, aki ott vala."
        },
        {
            "type": "line",
            "value": "Adá azért Mózes Gileádot Mákirnak, a Manasse fiának, és lakozék abban."
        },
        {
            "type": "line",
            "value": "Jáir pedig, a Manasse fia elméne, és bevevé azoknak falvait, és hívá azokat Jáir falvainak."
        },
        {
            "type": "line",
            "value": "Nóbah is elméne, és bevevé Kenáthot és annak városait, és hívá azt Nóbáhnak, a maga nevéről."
        }
    ]
}
