{
   "meta": {
   "type": "text",
   "name": "12. Fejezet"
   },
   "data": [
        {
            "type": "line",
            "value": "Miriám pedig és Áron szólának Mózes ellen a kúsita asszony miatt, akit feleségül vőn, mert kúsita asszonyt vett vala feleségül."
        },
        {
            "type": "line",
            "value": "És mondának: Avagy csak Mózes által szólott-é az Úr? avagy nem szólott-é mi általunk is? És meghallá az Úr."
        },
        {
            "type": "line",
            "value": "(Az az ember pedig, Mózes, igen szelíd vala, minden embernél inkább, akik e föld színén vannak.)"
        },
        {
            "type": "line",
            "value": "Mindjárt monda azért az Úr Mózesnak, Áronnak és Miriámnak: Menjetek ki ti hárman a gyülekezetnek sátorába; és kimenének ők hárman."
        },
        {
            "type": "line",
            "value": "Akkor leszálla az Úr felhőnek oszlopában, és megálla a sátornak nyílásánál; és szólítá Áront és Miriámot, és kimenének mindketten."
        },
        {
            "type": "line",
            "value": "És monda: Halljátok meg most az én beszédeimet: Ha valaki az Úr prófétája közöttetek, én megjelenek annak látásban, vagy álomban szólok azzal."
        },
        {
            "type": "line",
            "value": "Nem így az én szolgámmal, Mózessel, aki az én egész házamban hív."
        },
        {
            "type": "line",
            "value": "Szemtől szembe szólok ő vele, és nyilvánvaló látásban; nem homályos beszédek által, hanem az Úrnak hasonlatosságát látja. Miért nem féltetek hát szólani az én szolgám ellen, Mózes ellen?"
        },
        {
            "type": "line",
            "value": "És felgyullada az Úr haragja ő reájok, és elméne."
        },
        {
            "type": "line",
            "value": "És a felhő is eltávozék a sátor felül, és ímé Miriám poklos vala, fejér mint a hó; és rátekinte Áron Miriámra, és ímé poklos vala."
        },
        {
            "type": "line",
            "value": "Monda azért Áron Mózesnek: Kérlek Uram, ne tulajdonítsad nékünk e bűnt; mert bolondul cselekedtünk és vétkeztünk!"
        },
        {
            "type": "line",
            "value": "Kérlek, ne legyen olyan Miriám mint a holt, amelynek húsa félig megemésztetik, mikor kijő az ő anyjának méhéből."
        },
        {
            "type": "line",
            "value": "Kiálta azért Mózes az Úrhoz, mondván: Isten, kérlek, gyógyítsd meg őt!"
        },
        {
            "type": "line",
            "value": "Az Úr pedig monda Mózesnek: Ha csak az atyja pökött volna is az ő orcájára, avagy nem kellene-é szégyenkeznie hetednapig? Rekesztessék ki hét napig a táboron kívül, és azután hívassék vissza."
        },
        {
            "type": "line",
            "value": "Kirekeszteték azért Miriám a táboron kivül hét napig. És a nép nem indula tovább, míg vissza nem hívaték Miriám."
        }
    ]
}
