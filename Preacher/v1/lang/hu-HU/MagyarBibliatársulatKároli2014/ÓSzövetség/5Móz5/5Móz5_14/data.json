{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "Ti az Úrnak, a ti Isteneteknek fiai vagytok; ne vagdaljátok meg magatokat, se szemeitek között ne csináljatok kopaszságot, a halottért,"
        },
        {
            "type": "line",
            "value": "Mert szent népe vagy te az Úrnak, a te Istenednek, és az Úr választott téged, hogy légy néki tulajdon népe minden nép közül, amelyek a föld színén vannak."
        },
        {
            "type": "line",
            "value": "Semmi útálatosságot meg ne egyél."
        },
        {
            "type": "line",
            "value": "Ezek azok az állatok, amelyeket megehettek: az ökör, juh, kecske,"
        },
        {
            "type": "line",
            "value": "Szarvas, őz, bival, vadkecske, zerge, vad bika és jávor."
        },
        {
            "type": "line",
            "value": "És mindazt az állatot, amelynek hasadt a körme és egészen ketté hasadt körme van, és kérődző az állatok között, megehetitek."
        },
        {
            "type": "line",
            "value": "De a kérődzők és hasadt körműek közül ne egyétek meg ezeket: a tevét, a nyulat és hörcsököt, mert kérődznek ugyan, de körmük nem hasadt; tisztátalanok legyenek ezek néktek."
        },
        {
            "type": "line",
            "value": "És a disznót, mert hasadt ugyan a körme, de nem kérődzik; tisztátalan legyen ez néktek. Ezeknek húsából ne egyetek, holttestöket se illessétek."
        },
        {
            "type": "line",
            "value": "Ezeket ehetitek meg mindazokból, melyek vízben élnek: aminek úszó szárnya és pikkelye van, mind megegyétek;"
        },
        {
            "type": "line",
            "value": "Valaminek pedig nincsen úszó szárnya és pikkelye, meg ne egyétek; tisztátalan az néktek."
        },
        {
            "type": "line",
            "value": "Minden tiszta madarat megehettek."
        },
        {
            "type": "line",
            "value": "Ezek pedig, amelyeket meg ne egyetek közülök: a sas, a saskeselyű és a halászó sas."
        },
        {
            "type": "line",
            "value": "A keselyű, a héja és a sólyom az ő nemével."
        },
        {
            "type": "line",
            "value": "Minden holló az ő nemével."
        },
        {
            "type": "line",
            "value": "A struc, a bagoly, a kakuk és a karvaly az ő nemével."
        },
        {
            "type": "line",
            "value": "A kuvik, a fülesbagoly és a bölömbika."
        },
        {
            "type": "line",
            "value": "A pelikán, a gém és a hattyú."
        },
        {
            "type": "line",
            "value": "Az eszterág és a szarka az ő nemével; a büdösbanka és a denevér."
        },
        {
            "type": "line",
            "value": "Minden szárnyas féreg is tisztátalan legyen néktek; meg ne egyétek."
        },
        {
            "type": "line",
            "value": "Minden tiszta szárnyast megehettek."
        },
        {
            "type": "line",
            "value": "Semmi holttestet meg ne egyetek; a jövevénynek, aki a te kapuidon belől van, adjad azt, hogy egye meg azt, vagy add el az idegennek, mert szent népe vagy te az Úrnak, a te Istenednek. Ne főzd a gödölyét az ő anyja tejében."
        },
        {
            "type": "line",
            "value": "Esztendőről esztendőre tizedet végy a te magodnak minden terméséből, amely a te meződön terem."
        },
        {
            "type": "line",
            "value": "És egyed az Úrnak, a te Istenednek színe előtt azon a helyen, amelyet kiválaszt, hogy ott lakozzék az ő neve, gabonádnak, mustodnak, olajodnak tizedét, a te barmaidnak és juhaidnak első fajzását; hogy tanuljad félni az Urat, a te Istenedet minden időben."
        },
        {
            "type": "line",
            "value": "Ha pedig hosszabb néked az út, hogysem oda vihetnéd azokat, mivelhogy távol esik tőled az a hely, amelyet az Úr, a te Istened választ, hogy oda helyezze az ő nevét, téged pedig megáldott az Úr, a te Istened:"
        },
        {
            "type": "line",
            "value": "Akkor add el pénzen, és kösd a kezedbe a pénzt, és menj el arra a helyre, amelyet kiválaszt az Úr, a te Istened;"
        },
        {
            "type": "line",
            "value": "És adjad a pénzt mind azért, amit kíván a te lelked: ökrökért, juhokért, borért és vidámító italért és mindenért, amit megáhít néked a te lelked, és egyél ott az Úrnak, a te Istenednek színe előtt, és örvendezzél te és a te házadnak népe."
        },
        {
            "type": "line",
            "value": "A lévitát pedig, aki a te kapuidon belől van, ne hagyd el, mert nincsen néki része, sem öröksége veled."
        },
        {
            "type": "line",
            "value": "A harmadik esztendő végén vidd ki annak az esztendő termésének minden tizedét, és rakd le a te kapuidba."
        },
        {
            "type": "line",
            "value": "És eljön a lévita (akinek nincsen része és öröksége te veled), és a jövevény, árva és özvegy, akik a te kapuidon belől vannak, és esznek és megelégesznek, hogy megáldjon téged az Úr, a te Istened a te kezednek minden munkájában, amelyet végzesz."
        }
    ]
}
