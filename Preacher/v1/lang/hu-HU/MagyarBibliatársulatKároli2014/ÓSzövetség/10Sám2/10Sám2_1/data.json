{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "És lőn Saul halála után, mikor Dávid visszatért az Amálekiták legyőzéséből, és Dávid két napig Siklágban időzött:"
        },
        {
            "type": "line",
            "value": "Ímé a harmadik napon egy férfi jöve a táborból Saultól, és az ő ruhái megszaggatva valának, fején pedig föld vala; és amikor Dávidhoz ért, leesék a földre, és meghajtá magát."
        },
        {
            "type": "line",
            "value": "Monda pedig néki Dávid: Honnét jössz? Felele néki: Az Izráel táborából szaladék el."
        },
        {
            "type": "line",
            "value": "Monda néki Dávid: Mondd meg kérlek nékem, mint lőn a dolog? Ő pedig felele: Megfutamodék a nép a harcból, és a nép közül nagy sokaság esett el, és meghalának. Sőt Saul is és Jonathán az ő fia meghalának."
        },
        {
            "type": "line",
            "value": "Dávid pedig mondá az ifjúnak, ki néki ezt elbeszélé: Honnan tudod, hogy meghalt Saul és Jonathán az ő fia?"
        },
        {
            "type": "line",
            "value": "Felele az ifjú, ki a hírt hozta: Történetből felmenék a Gilboa hegyére, és ímé Saul az ő dárdájára támaszkodott vala, és ímé a szekerek és lovagok utólérék őtet."
        },
        {
            "type": "line",
            "value": "Hátratekintvén pedig Saul, megláta engem és szólíta, és mondék: Ímhol vagyok én."
        },
        {
            "type": "line",
            "value": "Monda pedig nékem: Ki vagy te? Felelék néki: Amálekita vagyok."
        },
        {
            "type": "line",
            "value": "Akkor monda nékem: Kérlek állj mellém és ölj meg engem, mert dermedtség fogott el engem, pedig a lélek még teljesen bennem van."
        },
        {
            "type": "line",
            "value": "Annakokáért én mellé állván, megölém őtet, mert tudtam, hogy meg nem él, miután elesett, és elhozám a koronát, mely az ő fején vala, és az aranyperecet, mely az ő karján volt, és azokat ímé ide hoztam az én uramnak."
        },
        {
            "type": "line",
            "value": "Akkor megragadá Dávid a maga ruháit és megszaggatá, úgyszintén a többi emberek is, akik ő vele valának."
        },
        {
            "type": "line",
            "value": "És nagy zokogással sírának, és bőjtölének mind estvéig, Saulon és Jonathánon, az ő fián, és az Úrnak népén és Izráelnek házán, mivelhogy fegyver által hullottak el."
        },
        {
            "type": "line",
            "value": "És monda Dávid az ifjúnak, aki ezt elbeszélé néki: Honnét való vagy te? Felele: Egy jövevény Amálekita férfi fia vagyok."
        },
        {
            "type": "line",
            "value": "Ismét monda néki Dávid: Hogy nem féltél felemelni kezedet az Úr felkentjének elvesztésére?"
        },
        {
            "type": "line",
            "value": "És szólíta Dávid egyet az ő szolgái közül, kinek monda: Jőjj elő és öld meg őt. Ki általüté azt, és meghala."
        },
        {
            "type": "line",
            "value": "És monda néki Dávid: A te véred legyen a te fejeden: mert a tennen nyelved vallása bizonyságot tesz ellened, mondván: Én öltem meg az Úrnak felkentjét."
        },
        {
            "type": "line",
            "value": "És keservesen síra Dávid ilyen sírással, Saulon és Jonathánon, az ő fián,"
        },
        {
            "type": "line",
            "value": "És monda (íjdal ez, hogy megtanulják Júda fiai, mely be van írva a Jásár könyvébe):"
        },
        {
            "type": "line",
            "value": "Izráel! a te ékességed elesett halmaidon: miként hullottak el a hősök!"
        },
        {
            "type": "line",
            "value": "Meg ne mondjátok Gáthban, ne hirdessétek Askelon utcáin, hogy ne örvendjenek a Filiszteusok leányai, és ne ujjongjanak a körülmetéletlenek leányai."
        },
        {
            "type": "line",
            "value": "Gilboa hegyei, se harmat, se eső ti reátok ne szálljon, és mezőtök ne teremjen semmi áldozatra valót; mert ott hányatott el az erős vitézek paizsa, Saulnak paizsa, mintha meg nem kenettetett volna olajjal."
        },
        {
            "type": "line",
            "value": "A megöletteknek vérétől és a hősöknek kövérétől Jonathán kézíve hátra nem tért, és a Saul fegyvere hiába nem járt."
        },
        {
            "type": "line",
            "value": "Sault és Jonathánt, akik egymást szerették és kedvelték míg éltek, a halál sem szakította el; a saskeselyűknél gyorsabbak és az oroszlánoknál erősebbek valának."
        },
        {
            "type": "line",
            "value": "Izráel leányai! sirassátok Sault, ki karmazsinba öltöztetett gyönyörűen, és aranynyal ékesíté fel ruhátokat."
        },
        {
            "type": "line",
            "value": "Oh, hogy elhullottak a hősök a harcban! Jonathán halmaidon esett el!"
        },
        {
            "type": "line",
            "value": "Sajnállak testvérem, Jonathán, kedves valál nékem nagyon, hozzám való szereteted csudálatra méltóbb volt az asszonyok szerelménél."
        },
        {
            "type": "line",
            "value": "Oh, hogy elhullottak a hősök! És elvesztek a hadi szerszámok!"
        }
    ]
}
