{
   "meta": {
   "type": "text",
   "name": "23. Fejezet"
   },
   "data": [
        {
            "type": "line",
            "value": "Ezek Dávidnak utolsó beszédei. Dávidnak, Isai fiának szózata, annak a férfiúnak szózata, aki igen felmagasztaltaték, Jákób Istenének felkentje és Izráel dalainak kedvence."
        },
        {
            "type": "line",
            "value": "Az Úrnak lelke szólott én bennem, és az ő beszéde az én nyelvem által."
        },
        {
            "type": "line",
            "value": "Izráelnek Istene szólott, Izráelnek kősziklája mondá nékem: Aki igazságosan uralkodik az emberek felett, aki Isten félelmével uralkodik:"
        },
        {
            "type": "line",
            "value": "Olyan az, mint a reggeli világosság, mikor a nap feljő, mint a felhőtlen reggel; napsugártól, esőtől sarjadzik a fű a földből."
        },
        {
            "type": "line",
            "value": "Avagy nem ilyen-é az én házam Isten előtt? Mert örökkévaló szövetséget kötött velem, mindennel ellátva és állandót. Mert az én teljes idvességemet és minden kivánságomat nem sarjadoztatja-é?"
        },
        {
            "type": "line",
            "value": "De az istentelenek mindnyájan olyanok, mint a kitépett tövis, melyhez kézzel nem nyúlnak;"
        },
        {
            "type": "line",
            "value": "Hanem aki hozzá akar nyúlni is, fejszét és rudat vesz hozzá, hogy ugyanazon helyen tűzzel égettessék meg."
        },
        {
            "type": "line",
            "value": "Ezek pedig a Dávid erős vitézeinek nevei: Joseb-Bassebet, a Tahkemonita, aki a testőrök vezére; ő dárdáját forgatván, egy ízben nyolcszázat sebesített meg."
        },
        {
            "type": "line",
            "value": "Ő utána volt Eleázár, Dódónak fia, ki Ahóhi fia vala; ő egyike a három hősnek, akik Dáviddal valának, mikor a Filiszteusok által kigúnyoltatának, összegyülekezvén ott a harcra, és az Izráeliták megfutamodtak volt."
        },
        {
            "type": "line",
            "value": "Ő megállván, vágta a Filiszteusokat mindaddig, míg a keze elfáradt, és a keze a fegyverhez ragadt. És nagy szabadulást szerze az Úr azon a napon, a nép pedig visszatére ő utána, de csak a fosztogatásra."
        },
        {
            "type": "line",
            "value": "Ő utána volt Samma, a Harárból való Agénak fia. És összegyűlének a Filiszteusok egy seregbe ott, ahol egy darab szántóföld volt tele lencsével, a nép pedig elfutott a Filiszteusok elől:"
        },
        {
            "type": "line",
            "value": "Akkor ő megálla annak a darab földnek közepén, és megoltalmazá azt, és megveré a Filiszteusokat, és az Úr nagy szabadítást szerze."
        },
        {
            "type": "line",
            "value": "A harminc vezér közül is hárman lementek, és elérkezének aratáskor Dávidhoz az Adullám barlangjába, mikor a Filiszteusok táborban valának a Réfaim völgyében."
        },
        {
            "type": "line",
            "value": "Dávid akkor a sziklavárban volt, a Filiszteusok őrsége pedig Bethlehemnél."
        },
        {
            "type": "line",
            "value": "Vizet kivánt vala pedig Dávid, és monda: Kicsoda hozna nékem vizet innom a bethlehemi kútból, mely a kapu előtt van?"
        },
        {
            "type": "line",
            "value": "Akkor a három vitéz keresztül tört a Filiszteusok táborán, és merítének vizet a bethlehemi kútból, mely a kapu előtt van, és elhozván, vivék Dávidnak. Ő azonban nem akará meginni, hanem kiönté azt az Úrnak."
        },
        {
            "type": "line",
            "value": "És monda: Távol legyen tőlem, Uram, hogy én ezt míveljem: avagy azoknak az embereknek vérét igyam-é meg, kik életöket halálra adva mentek el a vízért? És nem akará azt meginni. Ezt mívelte a három hős."
        },
        {
            "type": "line",
            "value": "Továbbá Abisai, Joábnak atyjafia, Sérujának fia, aki e háromnak feje volt, aki háromszáz ellen felemelvén dárdáját, megölé azokat; és néki nagy híre vala a három között."
        },
        {
            "type": "line",
            "value": "A három között bizonyára híres volt és azoknak vezére vala, mindazáltal ama hárommal nem ért fel."
        },
        {
            "type": "line",
            "value": "Benája is, Jójadának fia, vitéz ember, nagytehetségű, aki Kabséelből való vala; ez ölé meg a Moábitáknak két fővitézét. Ugyanő elmenvén, az oroszlánt is megölé a veremben, télen."
        },
        {
            "type": "line",
            "value": "Ugyanő ölt meg egy Égyiptomból való tekintélyes embert. Az égyiptomi kezében dárda vala, és ő csak egy pálcával méne reá; és kivevé az égyiptomi kezéből a dárdát, és megölé őt a maga dárdájával."
        },
        {
            "type": "line",
            "value": "Ezeket cselekedé Benája, Jójadának fia, és néki is jó híre vala a három erős vitéz között."
        },
        {
            "type": "line",
            "value": "Híres volt ő a harminc között, mindazáltal ama hárommal nem ért fel. És előljáróvá tevé őt Dávid a tanácsosok között."
        },
        {
            "type": "line",
            "value": "Asáel is, Joáb atyjafia, e harminc közül való, kik ezek: Elkhanán, a bethlehemi Dódónak fia."
        },
        {
            "type": "line",
            "value": "Haród városbeli Samma; azon Haródból való Elika."
        },
        {
            "type": "line",
            "value": "Héles, Páltiból való; Híra, a Thékoából való Ikkes fia."
        },
        {
            "type": "line",
            "value": "Abiézer, Anathóthból; Mébunnai, Húsáthból való."
        },
        {
            "type": "line",
            "value": "Sálmon, Ahóhitból való; Maharai, Nétofátból."
        },
        {
            "type": "line",
            "value": "Héleb, Bahanának fia, Nétofátból való; Ittai, Ribainak fia, Gibeából való, mely Benjámin fiaié."
        },
        {
            "type": "line",
            "value": "Benája, Piráthonból való; Hiddai, a patak mellett való Gáhasbeli."
        },
        {
            "type": "line",
            "value": "Abiálbon, Árbátból való; Azmávet, Bárhumból való."
        },
        {
            "type": "line",
            "value": "Eljáhba, Sahalbomból való; Jásen fia, Jonathán."
        },
        {
            "type": "line",
            "value": "Samma, Harárból való; Ahiám, Arárból való Sarárnak fia."
        },
        {
            "type": "line",
            "value": "Elifélet, Ahásbainak fia, Maakátból való; Eliám, Gilóbeli Akhitófelnek fia."
        },
        {
            "type": "line",
            "value": "Hesrai, Kármelből való; Paharai, Arbiból való."
        },
        {
            "type": "line",
            "value": "Jigeál, Sobabeli Nátánnak fia; Báni, Gádból való."
        },
        {
            "type": "line",
            "value": "Sélek, Ammonita; Naharai, Beerótból való, Joábnak, a Séruja fiának fegyverhordozója."
        },
        {
            "type": "line",
            "value": "Ira, Jithriből való; Gáreb, Jithriből való."
        },
        {
            "type": "line",
            "value": "Hitteus Uriás. Mindössze harmincheten."
        }
    ]
}
