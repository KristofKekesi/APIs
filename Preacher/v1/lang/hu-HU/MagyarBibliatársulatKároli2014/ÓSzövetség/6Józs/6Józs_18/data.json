{
   "meta": {
   "type": "text",
   "name": "18. Fejezet"
   },
   "data": [
        {
            "type": "line",
            "value": "Izráel fiainak egész gyülekezete pedig összegyülekezék Silóban és oda helyhezteték a gyülekezetnek sátorát, minekutána meghódola előttök a föld."
        },
        {
            "type": "line",
            "value": "De maradtak vala még Izráel fiai között, akiknek nem osztották vala ki az ő örökségöket: hét nemzetség."
        },
        {
            "type": "line",
            "value": "Monda azért Józsué Izráel fiainak: Meddig vonakodtok még elmenni, hogy elfoglaljátok a földet, amelyet néktek adott az Úr, a ti atyáitoknak Istene?"
        },
        {
            "type": "line",
            "value": "Hozzatok elő három-három férfiút nemzetségenként, és elküldöm őket, hogy keljenek fel és járják el a földet, és írják fel azt az ő örökségük szerint, és térjenek vissza hozzám;"
        },
        {
            "type": "line",
            "value": "Azután osszák fel azt magok közt hét részre. Júda maradjon meg a maga határaiban dél felől, József háza pedig maradjon meg a maga határaiban észak felől."
        },
        {
            "type": "line",
            "value": "És ti írjátok le a földet hét részre, és hozzátok ide hozzám, hogy sorsot vessek itt néktek az Úr előtt, a mi Istenünk előtt."
        },
        {
            "type": "line",
            "value": "Mert a Lévitáknak nincs részök ti közöttetek; mivelhogy az Úrnak papsága az ő örökségök; Gád pedig és Rúben és Manassé fél nemzetsége megkapták az ő örökségöket a Jordánon túl napkelet felé, amit Mózes, az Úrnak szolgája adott vala nékik."
        },
        {
            "type": "line",
            "value": "És felkelének azok a férfiak, és elmenének. Parancsola pedig Józsué azoknak, akik elmenének, hogy leírják a földet, mondván: Menjetek el és járjátok el a földet, és írjátok le azt, azután térjetek vissza hozzám, és itt vetek néktek sorsot Silóban, az Úr előtt."
        },
        {
            "type": "line",
            "value": "Elmenének azért a férfiak, és által menének a földön, és leírák azt városonként hét részre, könyvben, azután visszatérének Józsuéhoz a táborba, Silóba."
        },
        {
            "type": "line",
            "value": "És sorsot vete nékik Józsué Silóban az Úr előtt, és elosztá ott Józsué a földet Izráel fiai között az ő osztályrészeik szerint."
        },
        {
            "type": "line",
            "value": "És kijöve a Benjámin fiai nemzetségének sors szerint való része az ő családjaik szerint; és pedig esék az ő sors szerint való részöknek határa a Júda fiai és a József fiai közé."
        },
        {
            "type": "line",
            "value": "Vala pedig az ő határok az északi oldalon a Jordántól fogva, és felméne a határ Jérikhó háta mögé észak felé, azután felméne a hegyre napnyugat felé, a szélei pedig Béth-Aven pusztájánál valának."
        },
        {
            "type": "line",
            "value": "Onnan pedig átmegy a határ Luz-felé, Lúznak azaz Béthelnek háta mögé dél felől; azután alámegy a határ Ataroth-Adárnak a hegyen, amely dél felől van alsó Béth-Horontól."
        },
        {
            "type": "line",
            "value": "Majd tovább megy a határ, és kerül a nyugoti oldalnak dél felé, attól a hegytől, amely átellenben van Béth-Horonnal délről; a szélei pedig Kirjáth-Baál, azaz Kirjáth-Jeárim felé, a Júda fiainak városa felé vannak. Ez a napnyugoti határ."
        },
        {
            "type": "line",
            "value": "A déli oldala pedig van Kirjáth-Jeárim szélétől kezdve, és megy a határ napnyugot felé, megy a Nefthoa vizének kútfejéhez."
        },
        {
            "type": "line",
            "value": "Azután alámegy a határ a hegynek széléhez, amely átellenben van a Hinnom fiának völgyével, amely észak felé van a Refaim völgyében; alámegy a Hinnom völgyébe is a Jebuzeus mellett dél felé, és alámegy a Rógel forrásához."
        },
        {
            "type": "line",
            "value": "És kerül észak felől, és megy Én-Semesnek, azután megy Gelilothnak, amely átellenben van az Adummimba felvivő úttal; majd alámegy Bohánnak, a Rúben fiának kövéhez."
        },
        {
            "type": "line",
            "value": "És átmegy az Arabával átellenben levő oldalra észak felé, és alámegy Arabába is."
        },
        {
            "type": "line",
            "value": "Átmegy a határ azután Béth-Hogla oldalára észak felé; a határ szélei pedig északnak a Sóstenger csúcsánál, délnek a Jordán végénél vannak. Ez a dél felé való határ."
        },
        {
            "type": "line",
            "value": "A Jordán pedig határolja azt a napkelet felől való oldalról. Ez a Benjámin fiainak öröksége az ő határaik szerint köröskörül, az ő családjaik szerint."
        },
        {
            "type": "line",
            "value": "A Benjámin fiai nemzetségének városai pedig az ő családjaik szerint ezek: Jérikhó, Béth-Hogla, és Emek-Kecic;"
        },
        {
            "type": "line",
            "value": "Béth-Arábá, Cemaraim és Béthel;"
        },
        {
            "type": "line",
            "value": "Avvim, Pára és Ofra;"
        },
        {
            "type": "line",
            "value": "Kefár-Amóni, Ofni és Gába. Tizenkét város és azoknak falui."
        },
        {
            "type": "line",
            "value": "Gibeon, Ráma és Beéroth;"
        },
        {
            "type": "line",
            "value": "Micpe, Kefira és Móca;"
        },
        {
            "type": "line",
            "value": "Rekem, Jirpeél és Thareala;"
        },
        {
            "type": "line",
            "value": "Céla, Elef és Jebuzeus, azaz Jeruzsálem, Gibeath, Kirjáth. Tizennégy város és ezeknek falui. Ez a Benjámin fiainak öröksége az ő családjaik szerint."
        }
    ]
}
