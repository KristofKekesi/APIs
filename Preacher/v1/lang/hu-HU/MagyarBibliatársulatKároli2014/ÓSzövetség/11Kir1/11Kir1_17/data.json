{
   "meta": {
   "type": "text",
   "name": "17. Fejezet"
   },
   "data": [
        {
            "type": "line",
            "value": "És szóla Thesbites Illés, a Gileád lakói közül, Akhábnak: Él az Úr, az Izráel Istene, aki előtt állok, hogy ez esztendőkben sem harmat, sem eső nem lészen; hanem csak az én beszédem szerint."
        },
        {
            "type": "line",
            "value": "És lőn az Úrnak beszéde ő hozzá, mondván:"
        },
        {
            "type": "line",
            "value": "Menj el innét, és menj napkelet felé, és rejtezzél el a Kérith patakja mellett, mely a Jordán felé folyik."
        },
        {
            "type": "line",
            "value": "És a patakból lesz néked italod; a hollóknak pedig megparancsoltam, hogy tápláljanak téged ott."
        },
        {
            "type": "line",
            "value": "Elméne azért, és az Úrnak beszéde szerint cselekedék; és elméne és leüle a Kérith patakja mellett, amely a Jordán felé folyik."
        },
        {
            "type": "line",
            "value": "És a hollók hoztak néki kenyeret és húst reggel és este, és a patakból ivott."
        },
        {
            "type": "line",
            "value": "És lőn néhány nap múlva, hogy kiszáradt a patak; mert nem volt eső a földre."
        },
        {
            "type": "line",
            "value": "És lőn az Úrnak beszéde ő hozzá, mondván:"
        },
        {
            "type": "line",
            "value": "Kelj fel, és menj el Sareptába, amely Sídonhoz tartozik, és légy ott; ímé megparancsoltam ott egy özvegyasszonynak, hogy gondoskodjék rólad."
        },
        {
            "type": "line",
            "value": "És felkelvén, elméne Sareptába, és mikor a város kapujához érkezett, ímé egy özvegyasszony volt ott, aki fát szedegetett, és megszólítván azt, monda néki: Hozz, kérlek, egy kevés vizet nékem valami edényben, hogy igyam."
        },
        {
            "type": "line",
            "value": "De mikor az elment, hogy vizet hozzon, utána kiáltott, és monda néki: Hozz, kérlek, egy falat kenyeret is kezedben."
        },
        {
            "type": "line",
            "value": "Az pedig monda: Él az Úr, a te Istened, hogy nincs semmi sült kenyerem, csak egy marok lisztecském van a vékában, és egy kevés olajom a korsóban, és most egy kis fát szedegetek, és haza megyek, és megkészítem azt magamnak és az én fiamnak, hogy megegyük és azután meghaljunk."
        },
        {
            "type": "line",
            "value": "Monda pedig néki Illés: Ne félj, menj el, cselekedjél a te beszéded szerint; de mindazáltal nékem süss abból először egy kis pogácsát, és hozd ide; magadnak és a te fiadnak pedig azután süss;"
        },
        {
            "type": "line",
            "value": "Mert azt mondja az Úr, Izráel Istene, hogy sem a vékabeli liszt el nem fogy, sem a korsóbeli olaj meg nem kevesül addig, míg az Úr esőt ád a földnek színére."
        },
        {
            "type": "line",
            "value": "És ő elméne, és az Illés beszéde szerint cselekedék, és evék mind ő, mind amaz, mind annak háznépe, naponként."
        },
        {
            "type": "line",
            "value": "A vékabeli liszt nem fogyott el, sem pedig a korsóbeli olaj nem kevesült meg, az Úrnak beszéde szerint, amelyet szólott Illés által."
        },
        {
            "type": "line",
            "value": "És lőn ezek után, hogy megbetegedék a ház gazdasszonyának fia, és az ő betegsége felette nagy vala, annyira, hogy már a lélekzete is elállott."
        },
        {
            "type": "line",
            "value": "Monda azért Illésnek: Mit vétettem ellened, Istennek embere? Azért jöttél hozzám, hogy eszembe juttassad álnokságomat, és megöljed az én fiamat?"
        },
        {
            "type": "line",
            "value": "És monda néki: Add ide a te fiadat. És ő elvevé azt az ő kebeléről, és felvivé a felházba, amelyben ő lakik vala, és az ő ágyára fekteté."
        },
        {
            "type": "line",
            "value": "Akkor kiálta az Úrhoz, és monda: Én Uram, Istenem, nyomorúságot hozol erre az özvegyre is, akinél én lakom, hogy az ő fiát megölöd?"
        },
        {
            "type": "line",
            "value": "És ráborult háromszor a gyermekre, és felkiáltott az Úrhoz, mondván: Én Uram, Istenem, térítsd vissza e gyermek lelkét ő belé!"
        },
        {
            "type": "line",
            "value": "És meghallgatta az Úr Illés szavát, és megtért a gyermekbe a lélek, és megélede."
        },
        {
            "type": "line",
            "value": "És felvévén Illés a gyermeket, alávivé őt a felházból a házba, és adá őt az ő anyjának, és monda Illés: Lássad, él a te fiad!"
        },
        {
            "type": "line",
            "value": "És monda az asszony Illésnek: Most tudtam meg, hogy te Isten embere vagy, és hogy az Úrnak beszéde a te ajkadon: igazság."
        }
    ]
}
