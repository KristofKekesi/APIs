{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "A Séba királynéasszonya pedig hallván Salamonnak hírét és az Úr nevét, eljöve, hogy megkisértgesse őt nehéz kérdésekkel."
        },
        {
            "type": "line",
            "value": "És bejöve Jeruzsálembe igen nagy sereggel és tevékkel, amelyek hoznak vala fűszerszámokat, igen sok aranyat és drágaköveket, és Salamonhoz méne, és szóla vele mindenekről, amelyek szívén voltak."
        },
        {
            "type": "line",
            "value": "És Salamon megfelelt néki mindenre, semmi sem volt a király előtt elrejtve, amire ne tudott volna néki felelni."
        },
        {
            "type": "line",
            "value": "És amikor látta Séba királynéasszonya Salamonnak minden bölcseségét, és a házat, amelyet épített vala;"
        },
        {
            "type": "line",
            "value": "És az ő asztalának étkeit, és szolgáinak lakásait, és szolgái udvarlásának módját, és azok öltözeteit, és pohárszékeit, és az ő áldozatját, amelylyel az Úrnak házában áldozott: a lélekzete is elállott;"
        },
        {
            "type": "line",
            "value": "És monda a királynak: Mind igaz, amit az én földemben hallottam volt a te dolgaid felől és a te bölcseségedről,"
        },
        {
            "type": "line",
            "value": "De én hinni sem akartam azokat a beszédeket, míg én magam el nem jöttem, és szemeimmel nem láttam. És ímé nékem a felét sem beszélték el: te meghaladtad bölcseséggel és jósággal a hírt, amelyet hallottam felőled."
        },
        {
            "type": "line",
            "value": "Boldogok a te embereid, boldogok ezek a te szolgáid, akik udvarlanak néked mindenkor, és hallhatják a te bölcseségedet:"
        },
        {
            "type": "line",
            "value": "Legyen az Úr, a te Istened áldott, aki kedvelt téged, hogy az Izráel királyi székibe ültetett, mert szerette az Úr az Izráelt mindörökké, és királylyá tett téged, hogy ítéletet és igazságot szolgáltass."
        },
        {
            "type": "line",
            "value": "És ada a királynak száz és húsz tálentom aranyat, és igen sok fűszerszámot és drágakövet. Nem hoztak azután ilyen és ennyi sokaságú fűszerszámot, amennyit Séba királynéasszonya ada Salamon királynak."
        },
        {
            "type": "line",
            "value": "És a Hírám hajója is, mely aranyat hozott Ofirból, ébenfát is hozott Ofirból nagy bőséggel és drágaköveket."
        },
        {
            "type": "line",
            "value": "És csinála a király az ébenfából oszlopokat az Úr házába és a király házába, és az éneklőknek hegedűket és lantokat; nem hoztak soha többé olyan ébenfákat, és nem is láttak olyanokat mind e mai napig."
        },
        {
            "type": "line",
            "value": "És Salamon király ada a Séba királynéasszonyának mindent, amit csak kívánt és kért tőle, azokon kivül, amelyeket gazdagságához képest ada Salamon király néki. Annakutána megtére, és méne az ő földébe szolgáival egyetemben."
        },
        {
            "type": "line",
            "value": "Vala pedig mértéke az aranynak, amely kezéhez jő vala Salamonnak minden esztendőben, hatszáz és hatvanhat tálentom arany."
        },
        {
            "type": "line",
            "value": "Azonkivül, ami jő vala az árus emberektől és a fűszerszámokkal kereskedő kalmároktól, és mind az Arábiabeli királyoktól, és annak a földnek tiszttartóitól."
        },
        {
            "type": "line",
            "value": "És csináltata Salamon király kétszáz paizst tiszta vert aranyból; mindenik paizsra hatszáz aranyat adott."
        },
        {
            "type": "line",
            "value": "És háromszáz kerek paizst vert aranyból, három font aranyat ada mindenik paizsra: és azokat a király helyhezteté a Libánon erdő házába."
        },
        {
            "type": "line",
            "value": "És készíte a király elefántcsontból egy nagy királyi széket és beborítá azt finom aranynyal."
        },
        {
            "type": "line",
            "value": "Hat grádicsa volt e királyi széknek és e szék teteje kerekded vala hátul, és karjai valának mindkétfelől az ülés mellett, és két oroszlán álla ott a karoknál."
        },
        {
            "type": "line",
            "value": "És tizenkét oroszlán álla ott kétfelől a grádics hat lépésén. Senki soha olyant nem csinált egyetlen országban sem."
        },
        {
            "type": "line",
            "value": "És Salamon királynak összes ivóedényei is aranyból voltak, és a Libánon erdő házának összes edényei tiszta aranyból; nem volt azok között semmi ezüst, mert annak semmi becse nem vala Salamon idejében."
        },
        {
            "type": "line",
            "value": "Mert a király Társis hajója, amely a tengeren Hírám hajójával járt, minden három esztendőben egyszer fordult meg, s hozott a Társis hajó aranyat, ezüstöt, elefántcsontokat, majmokat és pávákat."
        },
        {
            "type": "line",
            "value": "És feljebb magasztaltaték Salamon király gazdagsággal és bölcseséggel a földön való minden királyoknál."
        },
        {
            "type": "line",
            "value": "És mind az egész föld kivánja vala látni Salamont, hogy hallhatnák az ő bölcseségét, melyet Isten az ő szívébe adott volt."
        },
        {
            "type": "line",
            "value": "És azok néki ajándékot hoznak vala, ezüst és arany edényeket, öltözeteket, hadi szerszámokat, fűszerszámokat, lovakat, öszvéreket, esztendőnként."
        },
        {
            "type": "line",
            "value": "És gyűjte Salamon szekereket és lovagokat, úgy hogy ezer és négyszáz szekere, és tizenkétezer lovagja volt néki, akiket helyheztete a szekerek városaiba, és a király mellé Jeruzsálemben."
        },
        {
            "type": "line",
            "value": "És felhalmozá a király Jeruzsálemben az ezüstöt mint a követ, és a cédrust, mint a vad fügefákat, amelyek nagy tömegben vannak a mezőn."
        },
        {
            "type": "line",
            "value": "És Salamonnak Égyiptomból hozának lovakat, és a király kereskedői sereggel vették volt a lovakat megszabott áron."
        },
        {
            "type": "line",
            "value": "És egy-egy szekér hatszáz ezüst siklusért és egy-egy ló százötven siklusért ment fel és jött ki Égyiptomból, és ugyancsak ők szállították ezeket a Hitteusok királyainak és Siria királyainak."
        }
    ]
}
