{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "Vajha elszenvednétek tőlem egy kevés balgatagságot! Sőt szenvedjetek el engem is."
        },
        {
            "type": "line",
            "value": "Mert isteni buzgósággal buzgok értetek; hisz eljegyeztelek titeket egy férfiúnak, hogy mint szeplőtlen szűzet állítsalak a Krisztus elé."
        },
        {
            "type": "line",
            "value": "Félek azonban, hogy amiként a kígyó a maga álnokságával megcsalta Évát, akként a ti gondolataitok is megrontatnak és eltávolodnak a Krisztus iránt való egyenességtől."
        },
        {
            "type": "line",
            "value": "Mert hogyha az, aki jő, más Jézust prédikál, akit nem prédikáltunk, vagy más lelket vesztek, amit nem vettetek, vagy más evangyéliomot, amit be nem fogadtatok, szépen eltűrnétek."
        },
        {
            "type": "line",
            "value": "Mert én azt gondolom, hogy semmiben sem vagyok alábbvaló a fő-fő apostoloknál."
        },
        {
            "type": "line",
            "value": "Ha pedig avatatlan vagyok is a beszédben, de nem az ismeretben; sőt mindenben, mindenképpen nyilvánvalókká lettünk előttetek."
        },
        {
            "type": "line",
            "value": "Avagy vétkeztem-é, mikor magamat megaláztam, hogy ti felmagasztaltassatok, hogy ingyen hírdettem néktek az Isten evangyéliomát?"
        },
        {
            "type": "line",
            "value": "Más gyülekezeteket fosztottam meg, zsoldot vévén, hogy néktek szolgáljak; és mikor nálatok voltam és szűkölködtem, nem voltam terhére senkinek."
        },
        {
            "type": "line",
            "value": "Mert az én szükségemet kipótolták a Macedóniából jött atyafiak; és rajta voltam és rajta is leszek, hogy semmiben se legyek terhetekre."
        },
        {
            "type": "line",
            "value": "Krisztus igazsága bennem, hogy én ettől a dicsekvéstől nem esem el Akhája vidékén."
        },
        {
            "type": "line",
            "value": "Miért? Hogy nem szeretlek titeket? Tudja az Isten."
        },
        {
            "type": "line",
            "value": "De amit cselekszem, cselekedni is fogom, hogy elvágjam az alkalmat az alkalomkeresők elől; hogy amivel dicsekesznek, olyanoknak találtassanak abban, mint mi is."
        },
        {
            "type": "line",
            "value": "Mert az ilyenek hamis apostolok, álnok munkások, akik a Krisztus apostolaivá változtatják át magukat."
        },
        {
            "type": "line",
            "value": "Nem is csoda; hisz maga a Sátán is átváltoztatja magát világosság angyalává."
        },
        {
            "type": "line",
            "value": "Nem nagy dolog azért, ha az ő szolgái is átváltoztatják magokat az igazság szolgáivá; akiknek végök az ő cselekedeteik szerint lészen."
        },
        {
            "type": "line",
            "value": "Ismét mondom: ne tartson engem senki esztelennek; de ha mégis, fogadjatok be mint esztelent is, hogy egy kicsit én is dicsekedhessem."
        },
        {
            "type": "line",
            "value": "Amit mondok, nem az Úr szerint mondom, hanem mintegy esztelenül a dicsekvésnek ezzel a merészségével,"
        },
        {
            "type": "line",
            "value": "Mivelhogy sokan dicsekesznek test szerint, dicsekeszem én is."
        },
        {
            "type": "line",
            "value": "Hisz okosak lévén, örömest eltűritek az eszteleneket."
        },
        {
            "type": "line",
            "value": "Mert eltűritek, ha valaki leigáz titeket, ha valaki felfal, ha valaki megfog, ha valaki felfuvalkodik, ha valaki arcul ver titeket."
        },
        {
            "type": "line",
            "value": "Szégyenkezve mondom, mivelhogy mi erőtelenek voltunk; de amiben merész valaki, esztelenül szólok, merész vagyok én is."
        },
        {
            "type": "line",
            "value": "Héberek ők? Én is. Izráeliták-é? Én is. Ábrahám magva-é? Én is."
        },
        {
            "type": "line",
            "value": "Krisztus szolgái-é? (balgatagul szólok) én méginkább; több fáradság, több vereség, több börtön, gyakorta való halálos veszedelem által."
        },
        {
            "type": "line",
            "value": "A zsidóktól ötször kaptam negyvenet egy híján."
        },
        {
            "type": "line",
            "value": "Háromszor megostoroztak, egyszer megköveztek, háromszor hajótörést szenvedtem, éjt-napot a mélységben töltöttem;"
        },
        {
            "type": "line",
            "value": "Gyakorta való utazásban, veszedelemben folyó vizeken, veszedelemben rablók közt, veszedelemben népem között, veszedelemben pogányok között, veszedelemben városban, veszedelemben pusztában, veszedelemben tengeren, veszedelemben hamis atyafiak közt;"
        },
        {
            "type": "line",
            "value": "Fáradságban és nyomorúságban, gyakorta való virrasztásban, éhségben és szomjúságban, gyakorta való bőjtölésben, hidegben és mezítelenségben."
        },
        {
            "type": "line",
            "value": "Mindezeken kívül van az én naponkénti zaklattatásom, az összes gyülekezetek gondja."
        },
        {
            "type": "line",
            "value": "Ki beteg, hogy én is beteg ne volnék? Ki botránkozik meg, hogy én is ne égnék?"
        },
        {
            "type": "line",
            "value": "Ha dicsekednem kell, az én gyengeségemmel dicsekszem."
        },
        {
            "type": "line",
            "value": "Az Isten és a mi Urunk Jézus Krisztusnak Atyja, aki mindörökké áldott, tudja, hogy nem hazudom."
        },
        {
            "type": "line",
            "value": "Damaskusban Aretás király helytartója őrzette a damaskusiak városát, akarván engem megfogni;"
        },
        {
            "type": "line",
            "value": "És az ablakon át, kosárban bocsátottak le a kőfalon, és megmenekültem kezei közül."
        }
    ]
}
