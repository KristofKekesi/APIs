{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "A presbiter a szeretett Gájusnak, akit én igazán szeretek."
        },
        {
            "type": "line",
            "value": "Szeretett barátom, kívánom, hogy mindenben jól legyen dolgod, és légy egészséges, amint jó dolga van a lelkednek."
        },
        {
            "type": "line",
            "value": "Mert felettébb örültem, amikor atyafiak jöttek és bizonyságot tettek a te igazságodról, úgy, amint te az igazságban jársz."
        },
        {
            "type": "line",
            "value": "Nincs annál nagyobb örömem, mintha hallom, hogy az én gyermekeim az igazságban járnak."
        },
        {
            "type": "line",
            "value": "Szeretett barátom, híven cselekszel mindenben, amit az atyafiakért, és pedig az idegenekért teszel,"
        },
        {
            "type": "line",
            "value": "Akik bizonyságot tettek a te szeretetedről a gyülekezet előtt; akiket jól teszed, ha Istenhez méltóan bocsátasz útjokra."
        },
        {
            "type": "line",
            "value": "Mert az ő nevéért mentek ki, semmit sem fogadván el a pogányoktól;"
        },
        {
            "type": "line",
            "value": "Nékünk azért be kell fogadnunk az ilyeneket, hogy munkatársaikká lehessünk az igazságban."
        },
        {
            "type": "line",
            "value": "Írtam a gyülekezetnek; de Diotrefesz, aki elsőséget kíván közöttük, nem fogad el minket."
        },
        {
            "type": "line",
            "value": "Ezért, ha odamegyek, felemlítem az ő dolgait, amelyeket cselekszik, gonosz szavakkal csácsogván ellenünk; sőt nem elégedvén meg ezzel, maga sem fogadja be az atyafiakat, és akik ezt akarnák, azokat is akadályozza, és az egyházból kiveti."
        },
        {
            "type": "line",
            "value": "Szeretett barátom, ne a rosszat kövesd, hanem a jót. Aki jót cselekszik, az Istentől van; aki pedig rosszat cselekszik, nem látta az Istent."
        },
        {
            "type": "line",
            "value": "Demeter mellett mindenki bizonyságot tett, maga az igazság is; de mi is bizonyságot teszünk, és tudjátok, hogy a mi bizonyságtételünk igaz."
        },
        {
            "type": "line",
            "value": "Sok írni valóm volna, de nem akarok tintával és tollal írni néked:"
        },
        {
            "type": "line",
            "value": "Hanem reménylem, hogy csakhamar meglátlak téged és szemtől szembe beszélhetünk."
        },
        {
            "type": "line",
            "value": "Békesség néked! Köszöntenek téged a te barátaid. Köszöntsd a barátainkat név szerint."
        }
    ]
}
