{
   "meta": {
   "type": "text",
   "name": "22. Fejezet"
   },
   "data": [
        {
            "type": "line",
            "value": "És megmutatá nékem az élet vizének tiszta folyóját, amely ragyogó vala, mint a kristály, az Istennek és a Báránynak királyiszékéből jővén ki"
        },
        {
            "type": "line",
            "value": "Az ő utcájának közepén. És a folyóvízen innen és túl életnek fája vala, mely tizenkét gyümölcsöt terem vala, minden hónapban meghozván gyümölcsét; és levelei a pogányok gyógyítására valók."
        },
        {
            "type": "line",
            "value": "És semmi elátkozott nem lesz többé; és az Istennek és a Báránynak királyiszéke benne lesz; és ő szolgái szolgálnak néki;"
        },
        {
            "type": "line",
            "value": "És látják az ő orcáját; és az ő neve homlokukon lesz."
        },
        {
            "type": "line",
            "value": "És ott éjszaka nem lesz; és nem lesz szükségök szövétnekre és napvilágra; mert az Úr Isten világosítja meg őket, és országolnak örökkön örökké."
        },
        {
            "type": "line",
            "value": "És monda nékem: E beszédek hívek és igazak: és az Úr, a szent próféták Istene bocsátotta el az ő angyalát, hogy megmutassa az ő szolgáinak azokat, amiknek meg kell lenni hamar."
        },
        {
            "type": "line",
            "value": "Ímé eljövök hamar. Boldog, aki megtartja e könyv prófétálásának beszédeit."
        },
        {
            "type": "line",
            "value": "És én János vagyok az, aki ezeket hallottam és láttam: és mikor hallottam és láttam, leborulék az angyal lábai előtt, hogy őt imádjam, aki nékem ezeket megmutatta vala."
        },
        {
            "type": "line",
            "value": "Az pedig monda nékem: Meglásd, ne tedd; mert szolgatársad vagyok néked, és a te atyádfiainak a prófétáknak, és azoknak, akik megtartják e könyvnek beszédeit. Az Istent imádd."
        },
        {
            "type": "line",
            "value": "Azután monda nékem: Be ne pecsételd e könyv prófétálásának beszédeit, mert az idő közel van."
        },
        {
            "type": "line",
            "value": "Aki igazságtalan, legyen igazságtalan ezután is; és aki fertelmes, legyen fertelmes ezután is; és aki igaz, legyen igaz ezután is; és aki szent, szenteltessék meg ezután is."
        },
        {
            "type": "line",
            "value": "És ímé hamar eljövök; és az én jutalmam velem van, hogy megfizessek mindenkinek, amint az ő cselekedete lesz."
        },
        {
            "type": "line",
            "value": "Én vagyok az Alfa és az Omega, a kezdet és a vég, az első és utolsó."
        },
        {
            "type": "line",
            "value": "Boldogok, akik megtartják az ő parancsolatait, hogy joguk legyen az életnek fájához, és bemehessenek a kapukon a városba."
        },
        {
            "type": "line",
            "value": "De kinn maradnak az ebek és a bűbájosok, és a paráznák és a gyilkosok, és a bálványimádók és mind aki szereti és szólja a hazugságot."
        },
        {
            "type": "line",
            "value": "Én Jézus küldöttem az én angyalomat, hogy ezekről bizonyságot tegyen néktek a gyülekezetekben. Én vagyok Dávidnak ama gyökere és ága: ama fényes és hajnali csillag."
        },
        {
            "type": "line",
            "value": "És a Lélek és a menyasszony ezt mondják: Jövel! És aki hallja, ezt mondja: Jövel! És aki szomjúhozik, jőjjön el; és aki akarja, vegye az élet vizét ingyen."
        },
        {
            "type": "line",
            "value": "Bizonyságot teszek pedig mindenkinek, aki e könyv prófétálásának beszédeit hallja: Hogy ha valaki ezekhez hozzá tesz, e könyvben megírt csapásokat veti Isten arra;"
        },
        {
            "type": "line",
            "value": "És ha valaki elvesz e prófétálás könyvének beszédeiből, az Isten annak részét eltörli az élet könyvéből, és a szent városból, és azokból, amik e könyvben megírattak."
        },
        {
            "type": "line",
            "value": "Ezt mondja, aki ezekről bizonyságot tesz: Bizony hamar eljövök. Ámen, bizony jövel Uram Jézus!"
        },
        {
            "type": "line",
            "value": "A mi Urunk Jézus Krisztusnak kegyelme legyen mindnyájan ti veletek. Ámen."
        }
    ]
}
