{
   "meta": {
   "type": "text",
   "name": "12. Fejezet"
   },
   "data": [
        {
            "type": "line",
            "value": "A lelki ajándékokra nézve pedig nem akarom, atyámfiai, hogy tudatlanok legyetek."
        },
        {
            "type": "line",
            "value": "Tudjátok, hogy pogányok voltatok, vitetvén, amint vitettetek, a néma bálványokhoz."
        },
        {
            "type": "line",
            "value": "Azért tudtotokra adom néktek, hogy senki, aki Istennek Lelke által szól, nem mondja Jézust átkozottnak; és senki sem mondhatja Úrnak Jézust, hanem csak a Szent Lélek által."
        },
        {
            "type": "line",
            "value": "A kegyelmi ajándékokban pedig különbség van, de ugyanaz a Lélek."
        },
        {
            "type": "line",
            "value": "A szolgálatokban is különbség van, de ugyanaz az Úr."
        },
        {
            "type": "line",
            "value": "És különbség van a cselekedetekben is, de ugyanaz az Isten, aki cselekszi mindezt mindenkiben."
        },
        {
            "type": "line",
            "value": "Mindenkinek azonban haszonra adatik a Léleknek kijelentése."
        },
        {
            "type": "line",
            "value": "Némelyiknek ugyanis bölcseségnek beszéde adatik a Lélek által; másiknak pedig tudománynak beszéde ugyanazon Lélek szerint;"
        },
        {
            "type": "line",
            "value": "Egynek hit ugyanazon Lélek által; másnak pedig gyógyítás ajándékai azon egy Lélek által;"
        },
        {
            "type": "line",
            "value": "Némelyiknek csodatévő erőknek munkái; némelyiknek meg prófétálás; némelyiknek pedig lelkeknek megítélése; másiknak nyelvek nemei; másnak pedig nyelvek magyarázása;"
        },
        {
            "type": "line",
            "value": "De mindezeket egy és ugyanaz a Lélek cselekszi, osztogatván mindenkinek külön, amint akarja."
        },
        {
            "type": "line",
            "value": "Mert amiképpen a test egy és sok tagja van, az egy testnek tagjai pedig, noha sokan vannak, mind egy test, azonképpen a Krisztus is."
        },
        {
            "type": "line",
            "value": "Mert hiszen egy Lélek által mi mindnyájan egy testté kereszteltettünk meg, akár zsidók, akár görögök, akár szolgák, akár szabadok; és mindnyájan egy Lélekkel itattattunk meg."
        },
        {
            "type": "line",
            "value": "Mert a test sem egy tag, hanem sok."
        },
        {
            "type": "line",
            "value": "Ha ezt mondaná a láb: mivelhogy nem kéz vagyok, nem vagyok a testből való; avagy nem a testből való-é azért?"
        },
        {
            "type": "line",
            "value": "És ha a fül ezt mondaná: mivelhogy nem vagyok szem, nem vagyok a testből való; avagy nem a testből való-é azért?"
        },
        {
            "type": "line",
            "value": "Ha az egész test szem, hol a hallás? ha az egész hallás, hol a szaglás?"
        },
        {
            "type": "line",
            "value": "Most pedig az Isten elhelyezte a tagokat a testben egyenként mindeniket, amint akarta."
        },
        {
            "type": "line",
            "value": "Ha pedig az egész egy tag volna hol volna a test?"
        },
        {
            "type": "line",
            "value": "Így azonban sok tag van ugyan, de egy test."
        },
        {
            "type": "line",
            "value": "Nem mondhatja pedig a szem a kéznek: Nincs rád szükségem; vagy viszont a fej a lábaknak: Nem kelletek nékem."
        },
        {
            "type": "line",
            "value": "Sőt sokkal inkább, amelyek a test legerőtelenebb tagjainak látszanak, azok igen szükségesek:"
        },
        {
            "type": "line",
            "value": "És amelyeket a test tisztességtelenebb tagjainak tartunk, azoknak nagyobb tisztességet tulajdonítunk; és amelyek éktelenek bennünk, azok nagyobb ékességben részesülnek;"
        },
        {
            "type": "line",
            "value": "Amelyek pedig ékesek bennünk, azoknak nincs erre szükségök. De az Isten szerkeszté egybe a testet, az alábbvalónak nagyobb tisztességet adván,"
        },
        {
            "type": "line",
            "value": "Hogy ne legyen hasonlás a testben, hanem ugyanarról gondoskodjanak egymásért a tagok."
        },
        {
            "type": "line",
            "value": "És akár szenved egy tag, vele együtt szenvednek a tagok mind; akár tisztességgel illettetik egy tag, vele együtt örülnek a tagok mind."
        },
        {
            "type": "line",
            "value": "Ti pedig a Krisztus teste vagytok, és tagjai rész szerint."
        },
        {
            "type": "line",
            "value": "És pedig némelyeket rendelt az Isten az anyaszentegyházban először apostolokul, másodszor prófétákul, harmadszor tanítókul; azután csodatévő erőket, aztán gyógyításnak ajándékait, gyámolokat, kormányokat, nyelvek nemeit."
        },
        {
            "type": "line",
            "value": "Avagy mindnyájan apostolok-é? Vagy mindnyájan próféták-é? Avagy mindnyájan tanítók-é? Vagy mindnyájan csodatévő erők-é?"
        },
        {
            "type": "line",
            "value": "Avagy mindnyájoknak van-é gyógyításra való ajándéka? Vagy mindnyájan szólnak-é nyelveken? Vagy mindnyájan magyaráznak-é?"
        },
        {
            "type": "line",
            "value": "Igyekezzetek pedig a hasznosabb ajándékokra. És ezenfelül még egy kiváltképpen való útat mutatok néktek."
        }
    ]
}
