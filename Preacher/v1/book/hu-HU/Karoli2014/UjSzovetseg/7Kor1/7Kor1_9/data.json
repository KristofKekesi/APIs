{
   "meta": {
   "type": "text",
   "name": "9. Fejezet"
   },
   "data": [
        {
            "type": "line",
            "value": "Nem vagyok-é apostol? Nem vagyok-é szabad? Nem láttam-é Jézus Krisztust, a mi Urunkat? Nem az én munkám vagytok-é ti az Úrban?"
        },
        {
            "type": "line",
            "value": "Ha egyebeknek nem vagyok apostoluk, de bizony néktek az vagyok, mert az én apostolságomnak pecsétje az Úrban ti vagytok."
        },
        {
            "type": "line",
            "value": "Ez az én védelmem azok ellenében, akik vádolnak engem."
        },
        {
            "type": "line",
            "value": "Nincsen-é arra jogunk, hogy együnk és igyunk?"
        },
        {
            "type": "line",
            "value": "Nincsen-é arra jogunk, hogy keresztyén feleségünket magunkkal hordozzuk, mint a többi apostolok is és az Úrnak atyjafiai és Kéfás?"
        },
        {
            "type": "line",
            "value": "Avagy csak nekem és Barnabásnak nincs-é jogunk, hogy ne dolgozzunk?"
        },
        {
            "type": "line",
            "value": "Kicsoda katonáskodik valaha a maga zsoldján? Kicsoda plántál szőlőt, és nem eszik annak gyümölcséből? Vagy kicsoda legeltet nyájat, és nem eszik a nyájnak tejéből?"
        },
        {
            "type": "line",
            "value": "Vajjon emberi módon beszélem-é ezeket? vagy nem ezeket mondja-é a törvény is?"
        },
        {
            "type": "line",
            "value": "Mert a Mózes törvényében meg van írva: Ne kösd fel a nyomtató ökörnek száját. Avagy az ökrökre van-é az Istennek gondja?"
        },
        {
            "type": "line",
            "value": "Avagy nem érettünk mondja-é általában? Mert mi érettünk íratott meg, hogy aki szánt, reménység alatt kell szántania, és aki csépel, az ő reménységében részesnek lennie reménység alatt."
        },
        {
            "type": "line",
            "value": "Ha mi néktek a lelkieket vetettük, nagy dolog-é, ha mi a ti testi javaitokat aratjuk?"
        },
        {
            "type": "line",
            "value": "Ha egyebek részesülnek a ti javaitokban, mért nem inkább mi? De mi nem éltünk e szabadsággal; hanem mindent eltűrünk, hogy valami akadályt ne gördítsünk a Krisztus evangyélioma elé."
        },
        {
            "type": "line",
            "value": "Nem tudjátok-é, hogy akik a szent dolgokban munkálkodnak, a szent helyből élnek, és akik az oltár körül forgolódnak, az oltárral együtt veszik el részüket?"
        },
        {
            "type": "line",
            "value": "Ekképpen rendelte az Úr is, hogy akik az evangyéliomot hirdetik, az evangyéliomból éljenek."
        },
        {
            "type": "line",
            "value": "De én ezek közül egygyel sem éltem. Nem azért írtam azonban ezeket, hogy velem is így történjék, mert jobb nékem meghalnom, hogysem valaki hiábavalóvá tegye az én dicsekedésemet."
        },
        {
            "type": "line",
            "value": "Mert ha az evangyéliomot hirdetem, nem dicsekedhetem, mert szükség kényszerít engem. Jaj ugyanis nékem, ha az evangyéliomot nem hirdetem."
        },
        {
            "type": "line",
            "value": "Mert ha akaratom szerint mívelem ezt, jutalmam van; ha pedig akaratom nélkül, sáfársággal bízattam meg."
        },
        {
            "type": "line",
            "value": "Micsoda tehát az én jutalmam? Hogy prédikálásommal ingyenvalóvá tegyem a Krisztus evangyéliomát, hogy ne használjam ki ama szabadságomat az evangyéliom hirdetésénél."
        },
        {
            "type": "line",
            "value": "Mert én, noha mindenkivel szemben szabad vagyok, magamat mindenkinek szolgájává tettem, hogy a többséget megnyerjem."
        },
        {
            "type": "line",
            "value": "És a zsidóknak zsidóvá lettem, hogy zsidókat nyerjek meg; a törvény alatt valóknak törvény alatt valóvá, hogy a törvény alatt valókat megnyerjem;"
        },
        {
            "type": "line",
            "value": "A törvény nélkül valóknak törvénynélkülivé, noha nem vagyok Isten törvénye nélkül, hanem Krisztus törvényében való, hogy törvény nélkül valókat nyerjek meg."
        },
        {
            "type": "line",
            "value": "Az erőtleneknek erőtelenné lettem, hogy az erőteleneket megnyerjem. Mindeneknek mindenné lettem, hogy minden módon megtartsak némelyeket."
        },
        {
            "type": "line",
            "value": "Ezt pedig az evangyéliomért mívelem, hogy részestárs legyek abban."
        },
        {
            "type": "line",
            "value": "Nem tudjátok-é, hogy akik versenypályán futnak, mindnyájan futnak ugyan, de egy veszi el a jutalmat? Úgy fussatok, hogy elvegyétek."
        },
        {
            "type": "line",
            "value": "Mindaz pedig aki pályafutásban tusakodik, mindenben magatűrtető; azok ugyan, hogy romlandó koszorút nyerjenek, mi pedig romolhatatlant."
        },
        {
            "type": "line",
            "value": "Én azért úgy futok, mint nem bizonytalanra; úgy viaskodom, mint aki nem levegőt vagdos;"
        },
        {
            "type": "line",
            "value": "Hanem megsanyargatom testemet és szolgává teszem; hogy míg másoknak prédikálok, magam valami módon méltatlanná ne legyek."
        }
    ]
}
