{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Merészel valaki ti közületek, ha peres dolga van a másikkal, az igaztalanok előtt törvénykezni, és nem a szentek előtt?"
        },
        {
            "type": "line",
            "value": "Nem tudjátok-é, hogy a szentek a világot ítélik meg? És ha ti ítélitek meg a világot, méltatlanok vagytok-é a legkisebb dolgokban való ítéletekre?"
        },
        {
            "type": "line",
            "value": "Nem tudjátok-é, hogy angyalokat fogunk ítélni, nemhogy életszükségre való dolgokat?"
        },
        {
            "type": "line",
            "value": "Azért ha életszükségre való dolgok felől van törvénykezéstek, akik a gyülekezetben legalábbvalók, azokat ültessétek le."
        },
        {
            "type": "line",
            "value": "Megszégyenítéstekre mondom: Hát nincs ti köztetek egy bölcs ember sem, aki ítéletet tehetne az ő atyjafiai között?"
        },
        {
            "type": "line",
            "value": "Hanem atyafi atyafival törvénykezik, még pedig hitetlenek előtt?"
        },
        {
            "type": "line",
            "value": "Egyáltalán már az is gyarlóság ti bennetek, hogy törvénykeztek egymással. Miért nem szenveditek inkább a bántalmazást? Miért nem tűritek inkább a kárt?"
        },
        {
            "type": "line",
            "value": "Sőt ti okoztok bántalmazást és kárt, még pedig atyátokfiainak."
        },
        {
            "type": "line",
            "value": "Avagy nem tudjátok-é, hogy igazságtalanok nem örökölhetik Istennek országát? Ne tévelyegjetek; se paráznák, se bálványimádók, se házasságtörők, se pulyák, se férfiszeplősítők,"
        },
        {
            "type": "line",
            "value": "Se lopók, se telhetetlenek, se részegesek, se szidalmazók, se ragadozók nem örökölhetik Isten országát."
        },
        {
            "type": "line",
            "value": "Ilyenek voltatok pedig némelyek, de megmosattattatok, de megszenteltettetek, de megigazíttattatok az Úr Jézusnak nevében és a mi Istenünk Lelke által."
        },
        {
            "type": "line",
            "value": "Minden szabad nékem, de nem minden használ; minden szabad nékem, de én nem adatom valakinek hatalma alá."
        },
        {
            "type": "line",
            "value": "Az eledelek a hasnak és a has az eledeleknek rendeltetett. Az Isten pedig mind ezt, mind amazokat eltörli. A test azonban nem a paráznaságnak rendeltetett, hanem az Úrnak, és az Úr a testnek."
        },
        {
            "type": "line",
            "value": "Az Isten pedig az Urat is feltámasztotta, minket is feltámaszt az ő hatalma által."
        },
        {
            "type": "line",
            "value": "Nem tudjátok-é, hogy a ti testetek a Krisztusnak tagjai? Elszakítva hát a Krisztus tagjait, paráznának tagjaivá tegyem? Távol legyen."
        },
        {
            "type": "line",
            "value": "Avagy nem tudjátok-é, hogy aki a paráznával egyesül, egy test vele? Mert ketten lesznek, úgymond, egy testté."
        },
        {
            "type": "line",
            "value": "Aki pedig az Úrral egyesül, egy lélek ő vele."
        },
        {
            "type": "line",
            "value": "Kerüljétek a paráznaságot. Minden bűn, melyet az ember cselekszik, a testen kívül van, de aki paráználkodik, a maga teste ellen vétkezik."
        },
        {
            "type": "line",
            "value": "Avagy nem tudjátok-é, hogy a ti testetek a bennetek lakozó Szent Léleknek temploma, amelyet Istentől nyertetek; és nem a magatokéi vagytok?"
        },
        {
            "type": "line",
            "value": "Mert áron vétettetek meg; dicsőítsétek azért az Istent a ti testetekben és lelketekben, amelyek az Istenéi."
        }
    ]
}
