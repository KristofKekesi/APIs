{
   "meta": {
   "type": "text",
   "name": "16. Fejezet"
   },
   "data": [
        {
            "type": "line",
            "value": "Ami a szentek számára való alamizsnát illeti, amiképpen Galácia gyülekezeteinek rendeltem, ti is azonképpen cselekedjetek."
        },
        {
            "type": "line",
            "value": "A hétnek első napján mindenitek tegye félre magánál, amit sikerül összegyűjtenie, hogy ne akkor történjék a gyűjtés, amikor odamegyek."
        },
        {
            "type": "line",
            "value": "Mikor pedig megérkezem, akiket javaltok leveleitek által, azokat küldöm el, hogy elvigyék Jeruzsálembe a ti ajándékotokat."
        },
        {
            "type": "line",
            "value": "Ha pedig méltó lesz, hogy én is elmenjek, velem együtt jönnek."
        },
        {
            "type": "line",
            "value": "Elmegyek pedig ti hozzátok, mikor Macedónián általmenéndek: mert Macedónián általmegyek,"
        },
        {
            "type": "line",
            "value": "Nálatok azonban talán megmaradok, vagy ott is telelek, hogy ti kísérjetek el, ahová menéndek."
        },
        {
            "type": "line",
            "value": "Mert nem akarlak titeket épen csak átmenet közben látni, de reménylem, hogy valami ideig nálatok maradok, ha az Úr engedi."
        },
        {
            "type": "line",
            "value": "Efézusban pedig pünkösdig maradok."
        },
        {
            "type": "line",
            "value": "Mert nagy kapu nyílott meg előttem és hasznos, az ellenség is sok."
        },
        {
            "type": "line",
            "value": "Hogyha pedig megérkezik Timótheus, meglássátok, hogy bátorságos maradása legyen nálatok; mert az Úrnak dolgát cselekszi, mint én is."
        },
        {
            "type": "line",
            "value": "Senki azért őt meg ne vesse: hanem bocsássátok el őt békességgel, hogy hozzám jöhessen; mert várom őt az atyafiakkal együtt."
        },
        {
            "type": "line",
            "value": "Ami pedig Apollós atyafit illeti, igen kértem őt, hogy menjen el hozzátok az atyafiakkal együtt: de semmiképpen sem volt kedve, hogy most elmenjen; de majd elmegy, mihelyt jó alkalmatossága lészen."
        },
        {
            "type": "line",
            "value": "Vigyázzatok, álljatok meg a hitben, legyetek férfiak, legyetek erősek!"
        },
        {
            "type": "line",
            "value": "Minden dolgotok szeretetben menjen végbe!"
        },
        {
            "type": "line",
            "value": "Intelek pedig titeket, atyámfiai, hiszen tudjátok, hogy Stefanásnak háznépe Akhája zsengéje, és ők a szenteknek való szolgálatra adták magukat."
        },
        {
            "type": "line",
            "value": "Hogy ti is engedelmeskedjetek az ilyeneknek, és mindenkinek, aki velök szolgál és fárad."
        },
        {
            "type": "line",
            "value": "Örvendezek pedig a Stefanás, Fortunátus és Akhaikus eljövetelének; mert a bennetek való fogyatkozást ezek betöltötték."
        },
        {
            "type": "line",
            "value": "Mert megnyugtatták az én lelkemet és a tiéteket is. Megbecsüljétek azért az ilyeneket."
        },
        {
            "type": "line",
            "value": "Köszöntenek titeket Ázsia gyülekezetei; köszöntenek titeket az Úrban felette igen Akvila és Priscilla, a házuknál levő gyülekezettel egybe."
        },
        {
            "type": "line",
            "value": "Köszöntenek titeket az atyafiak mindnyájan. Köszöntsétek egymást szent csókkal."
        },
        {
            "type": "line",
            "value": "A köszöntés a saját kezemmel, a Páléval."
        },
        {
            "type": "line",
            "value": "Ha valaki nem szereti az Úr Jézus Krisztust, legyen átkozott! Maran atha."
        },
        {
            "type": "line",
            "value": "Az Úr Jézus Krisztusnak kegyelme veletek!"
        },
        {
            "type": "line",
            "value": "Az én szeretetem mindnyájatokkal a Jézus Krisztusban! Ámen."
        }
    ]
}
