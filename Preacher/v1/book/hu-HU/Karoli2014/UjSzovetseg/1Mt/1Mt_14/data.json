{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "Abban az időben hírét hallá Heródes negyedes fejedelem Jézusnak,"
        },
        {
            "type": "line",
            "value": "És monda szolgáinak: Ez ama Keresztelő János; ő támadt fel a halálból, és azért működnek benne az erők."
        },
        {
            "type": "line",
            "value": "Mert Heródes elfogatta vala Jánost, és megkötöztetvén, tömlöcbe vetette vala Heródiásért, az ő testvérének, Fülöpnek feleségéért."
        },
        {
            "type": "line",
            "value": "Mert ezt mondja vala néki János: Nem szabad néked ővele élned."
        },
        {
            "type": "line",
            "value": "De mikor meg akarta öletni, félt a sokaságtól, mert mint egy prófétát úgy tartják vala őt."
        },
        {
            "type": "line",
            "value": "Hanem mikor a Heródes születése napját ünnepelék, táncola a Heródiás leánya ő előttük, és megtetszék Heródesnek;"
        },
        {
            "type": "line",
            "value": "Azért esküvéssel fogadá, hogy amit kér, megadja néki."
        },
        {
            "type": "line",
            "value": "A leány pedig, anyja rábeszélésére, monda: Add ide nékem egy tálban a Keresztelő János fejét."
        },
        {
            "type": "line",
            "value": "És megszomorodék a király, de esküjéért és a vendégek miatt parancsolá, hogy adják oda."
        },
        {
            "type": "line",
            "value": "És elküldvén, fejét véteté Jánosnak a tömlöcben."
        },
        {
            "type": "line",
            "value": "És előhozák az ő fejét egy tálban, és adák a leánynak; az pedig vivé az ő anyjának."
        },
        {
            "type": "line",
            "value": "És előjövén az ő tanítványai, elvivék a testet, és eltemeték azt; és elmenvén, megjelenték Jézusnak."
        },
        {
            "type": "line",
            "value": "És mikor ezt meghallotta Jézus, elméne onnét hajón egy puszta helyre egyedül. A sokaság pedig ezt hallva, gyalog követé őt a városokból."
        },
        {
            "type": "line",
            "value": "És kimenvén Jézus, láta nagy sokaságot, és megszáná őket, és azoknak betegeit meggyógyítá."
        },
        {
            "type": "line",
            "value": "Mikor pedig estveledék, hozzá menének az ő tanítványai, mondván: Puszta hely ez, és az idő már elmúlt; bocsásd el a sokaságot, hogy menjenek el a falvakba és vegyenek magoknak eleséget."
        },
        {
            "type": "line",
            "value": "Jézus pedig monda nékik: Nem szükség elmenniök; adjatok nékik ti enniök."
        },
        {
            "type": "line",
            "value": "Azok pedig mondának néki: Nincsen itt, csupán öt kenyerünk és két halunk."
        },
        {
            "type": "line",
            "value": "Ő pedig monda: Hozzátok azokat ide hozzám."
        },
        {
            "type": "line",
            "value": "És mikor megparancsolá a sokaságnak, hogy üljenek le a fűre, vevé az öt kenyeret és két halat, és szemeit az égre emelvén, hálákat ada; és megszegvén a kenyereket, adá a tanítványoknak, a tanítványok pedig a sokaságnak."
        },
        {
            "type": "line",
            "value": "És mindnyájan evének, és megelégedének; és felszedék a maradék darabokat, tizenkét teli kosárral."
        },
        {
            "type": "line",
            "value": "Akik pedig ettek vala, mintegy ötezeren valának férfiak, asszonyokon és gyermekeken kívül."
        },
        {
            "type": "line",
            "value": "És mindjárt kényszeríté Jézus az ő tanítványait, hogy szálljanak a hajóba és menjenek át előre a túlsó partra, míg ő elbocsátja a sokaságot."
        },
        {
            "type": "line",
            "value": "És amint elbocsátá a sokaságot, felméne a hegyre, magánosan imádkozni. Mikor pedig beestveledék, egyedül vala ott."
        },
        {
            "type": "line",
            "value": "A hajó pedig immár a tenger közepén vala, a haboktól háborgattatva; mivelhogy a szél szembe fújt vala."
        },
        {
            "type": "line",
            "value": "Az éjszaka negyedik részében pedig hozzájuk méne Jézus, a tengeren járván."
        },
        {
            "type": "line",
            "value": "És mikor látták a tanítványok, hogy ő a tengeren jára, megrémülének, mondván: Ez kísértet; és a félelem miatt kiáltozának."
        },
        {
            "type": "line",
            "value": "De Jézus azonnal szóla hozzájuk, mondván: Bízzatok; én vagyok, ne féljetek!"
        },
        {
            "type": "line",
            "value": "Péter pedig felelvén néki, monda: Uram, ha te vagy, parancsolj, hogy hozzád mehessek a vizeken."
        },
        {
            "type": "line",
            "value": "Ő pedig monda: Jövel! És Péter kiszállván a hajóból, jár vala a vizeken, hogy Jézushoz menjen."
        },
        {
            "type": "line",
            "value": "De látva a nagy szelet, megrémüle; és amikor kezd vala merülni, kiálta, mondván: Uram, tarts meg engem!"
        },
        {
            "type": "line",
            "value": "Jézus pedig azonnal kinyújtván kezét, megragadá őt, és monda néki: Kicsinyhitű, miért kételkedél?"
        },
        {
            "type": "line",
            "value": "És amikor beléptek a hajóba, elállt a szél."
        },
        {
            "type": "line",
            "value": "A hajóban levők pedig hozzámenvén, leborulának előtte, mondván: Bizony, Isten Fia vagy!"
        },
        {
            "type": "line",
            "value": "És általkelvén, eljutának Genezáret földére."
        },
        {
            "type": "line",
            "value": "És mikor megismerték őt annak a helynek lakosai, szétküldének abba az egész környékbe, és minden beteget hozzá hozának;"
        },
        {
            "type": "line",
            "value": "És kérik vala őt, hogy csak az ő ruhájának peremét illethessék. És akik illeték vala, mindnyájan meggyógyulának."
        }
    ]
}
