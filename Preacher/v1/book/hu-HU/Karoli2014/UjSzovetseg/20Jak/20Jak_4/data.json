{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Honnét vannak háborúk és harcok közöttetek? Nem onnan-é a ti gerjedelmeitekből, amelyek a ti tagjaitokban vitézkednek?"
        },
        {
            "type": "line",
            "value": "Kívántok valamit, és nincs néktek: gyilkoltok és irígykedtek, és nem nyerhetitek meg; harcoltok és háborúskodtok; és nincsen semmitek, mert nem kéritek."
        },
        {
            "type": "line",
            "value": "Kéritek, de nem kapjátok, mert nem jól kéritek, hogy gerjedelmeitekre költsétek azt."
        },
        {
            "type": "line",
            "value": "Parázna férfiak és asszonyok, nem tudjátok-é, hogy a világ barátsága ellenségeskedés az Istennel? Aki azért e világ barátja akar lenni, az Isten ellenségévé lesz."
        },
        {
            "type": "line",
            "value": "Vagy azt gondoljátok, hogy az Írás hiába mondja: Irígységre kívánkozik a lélek, amely bennünk lakozik?"
        },
        {
            "type": "line",
            "value": "De majd nagyobb kegyelmet ád; ezért mondja: Az Isten a kevélyeknek ellenök áll, az alázatosoknak pedig kegyelmet ád."
        },
        {
            "type": "line",
            "value": "Engedelmeskedjetek azért az Istennek; álljatok ellene az ördögnek, és elfut tőletek."
        },
        {
            "type": "line",
            "value": "Közeledjetek az Istenhez, és közeledni fog hozzátok. Tisztítsátok meg kezeiteket, ti bűnösök, és szenteljétek meg szíveiteket ti kétszívűek."
        },
        {
            "type": "line",
            "value": "Nyomorkodjatok és gyászoljatok és sírjatok; a ti nevetéstek gyászra forduljon, és örömötök szomorúságra."
        },
        {
            "type": "line",
            "value": "Alázzátok meg magatokat az Úr előtt, és felmagasztal titeket."
        },
        {
            "type": "line",
            "value": "Ne szóljátok meg egymást atyámfiai. Aki megszólja atyjafiát, és aki kárhoztatja atyjafiát, az a törvény ellen szól, és a törvényt kárhoztatja. Ha pedig a törvényt kárhoztatod, nem megtartója, hanem bírája vagy a törvénynek."
        },
        {
            "type": "line",
            "value": "Egy a törvényhozó, aki hatalmas megtartani és elveszíteni: kicsoda vagy te, hogy kárhoztatod a másikat?"
        },
        {
            "type": "line",
            "value": "Nosza immár ti, akik azt mondjátok: Ma vagy holnap elmegyünk ama városba, és ott töltünk egy esztendőt, és kalmárkodunk, és nyerünk;"
        },
        {
            "type": "line",
            "value": "Akik nem tudjátok mit hoz a holnap: mert micsoda a ti életetek? Bizony pára az, amely rövid ideig látszik, azután pedig eltűnik."
        },
        {
            "type": "line",
            "value": "Holott ezt kellene mondanotok: Ha az Úr akarja és élünk, ím ezt, vagy amazt fogjuk cselekedni."
        },
        {
            "type": "line",
            "value": "Ti ellenben elbizakodottságtokban dicsekedtek: Minden ilyen dicsekedés gonosz."
        },
        {
            "type": "line",
            "value": "Aki azért tudna jót cselekedni, és nem cselekeszik, bűne az annak."
        }
    ]
}
