{
   "meta": {
   "type": "text",
   "name": "19. Fejezet"
   },
   "data": [
        {
            "type": "line",
            "value": "Akkor azért előfogá Pilátus Jézust, és megostoroztatá."
        },
        {
            "type": "line",
            "value": "És a vitézek tövisből koronát fonván, a fejére tevék, és bíbor köntöst adának reá,"
        },
        {
            "type": "line",
            "value": "És mondának: Üdvöz légy zsidók királya! És arcul csapdossák vala őt."
        },
        {
            "type": "line",
            "value": "Majd ismét kiméne Pilátus, és monda nékik: Ímé kihozom őt néktek, hogy értsétek meg, hogy nem találok benne semmi bűnt."
        },
        {
            "type": "line",
            "value": "Kiméne azért Jézus a töviskoronát és a bíbor köntöst viselve. És monda nékik Pilátus: Ímhol az ember!"
        },
        {
            "type": "line",
            "value": "Mikor azért látják vala őt a papifejedelmek és a szolgák, kiáltozának, mondván: Feszítsd meg, feszítsd meg! Monda nékik Pilátus: Vigyétek el őt ti és feszítsétek meg, mert én nem találok bűnt ő benne."
        },
        {
            "type": "line",
            "value": "Felelének néki a zsidók: Nékünk törvényünk van, és a mi törvényünk szerint meg kell halnia, mivelhogy Isten Fiává tette magát."
        },
        {
            "type": "line",
            "value": "Mikor pedig ezt a beszédet hallotta Pilátus, még inkább megrémül vala;"
        },
        {
            "type": "line",
            "value": "És ismét beméne a törvényházba, és szóla Jézusnak: Honnét való vagy te? De Jézus nem felelt néki."
        },
        {
            "type": "line",
            "value": "Monda azért néki Pilátus: Nékem nem szólsz-é? Nem tudod-é, hogy hatalmam van arra, hogy megfeszítselek, és hatalmam van arra, hogy szabadon bocsássalak?"
        },
        {
            "type": "line",
            "value": "Felele Jézus: Semmi hatalmad sem volna rajtam, ha felülről nem adatott volna néked: nagyobb bűne van azért annak, aki a te kezedbe adott engem."
        },
        {
            "type": "line",
            "value": "Ettől fogva igyekszik vala Pilátus őt szabadon bocsátani; de a zsidók kiáltozának, mondván: Ha ezt szabadon bocsátod, nem vagy a császár barátja; valaki magát királylyá teszi, ellene mond a császárnak!"
        },
        {
            "type": "line",
            "value": "Pilátus azért, amikor hallja vala e beszédet, kihozá Jézust, és űle a törvénytevő székbe azon a helyen, amelyet Kőpadolatnak hívtak, zsidóul pedig Gabbathának."
        },
        {
            "type": "line",
            "value": "Vala pedig a husvét péntekje; és mintegy hat óra. És monda a zsidóknak: Ímhol a ti királyotok!"
        },
        {
            "type": "line",
            "value": "Azok pedig kiáltoznak vala: Vidd el, vidd el, feszítsd meg őt! Monda nékik Pilátus: A ti királyotokat feszítsem meg? Felelének a papifejedelmek: Nem királyunk van, hanem császárunk!"
        },
        {
            "type": "line",
            "value": "Akkor azért nékik adá őt, hogy megfeszíttessék. Átvevék azért Jézust és elvivék."
        },
        {
            "type": "line",
            "value": "És emelvén az ő keresztfáját, méne az úgynevezett Koponya helyére, amelyet héberül Golgothának hívnak:"
        },
        {
            "type": "line",
            "value": "Ahol megfeszíték őt, és ő vele más kettőt, egyfelől, és másfelől, középen pedig Jézust."
        },
        {
            "type": "line",
            "value": "Pilátus pedig címet is íra, és feltevé a keresztfára. Ez vala pedig az írás: A NÁZÁRETI JÉZUS, A ZSIDÓK KIRÁLYA."
        },
        {
            "type": "line",
            "value": "Sokan olvasák azért e címet a zsidók közül; mivelhogy közel vala a városhoz az a hely, ahol Jézus megfeszíttetett vala: és héberül, görögül és latinul vala az írva."
        },
        {
            "type": "line",
            "value": "Mondának azért Pilátusnak a zsidók papifejedelmei: Ne írd: A zsidók királya; hanem ahogy ő mondotta: A zsidók királya vagyok."
        },
        {
            "type": "line",
            "value": "Felele Pilátus: amit megírtam, megírtam."
        },
        {
            "type": "line",
            "value": "A vitézek azért, mikor megfeszítették Jézust, vevék az ő ruháit, és négy részre oszták, egy részt mindenik vitéznek, és a köntösét. A köntös pedig varrástalan vala, felülről mindvégig szövött."
        },
        {
            "type": "line",
            "value": "Mondának azért egymásnak: Ezt ne hasogassuk el, hanem vessünk sorsot reá, kié legyen. Hogy beteljesedjék az írás, amely ezt mondja: Megosztoztak ruháimon, és a köntösömre sorsot vetettek. A vitézek tehát ezeket művelék."
        },
        {
            "type": "line",
            "value": "A Jézus keresztje alatt pedig ott állottak vala az ő anyja, és az ő anyjának nőtestvére; Mária, a Kleopás felesége, és Mária Magdaléna."
        },
        {
            "type": "line",
            "value": "Jézus azért, mikor látja vala, hogy ott áll az ő anyja és az a tanítvány, akit szeret vala, monda az ő anyjának: Asszony, ímhol a te fiad!"
        },
        {
            "type": "line",
            "value": "Azután monda a tanítványnak: Ímhol a te anyád! És ettől az órától magához fogadá azt az a tanítvány."
        },
        {
            "type": "line",
            "value": "Ezután tudván Jézus, hogy immár minden elvégeztetett, hogy beteljesedjék az írás, monda: Szomjúhozom."
        },
        {
            "type": "line",
            "value": "Vala pedig ott egy ecettel teli edény. Azok azért szivacsot töltvén meg ecettel, és izsópra tévén azt, oda vivék az ő szájához."
        },
        {
            "type": "line",
            "value": "Mikor azért elvette Jézus az ecetet, monda: Elvégeztetett! És lehajtván fejét, kibocsátá lelkét."
        },
        {
            "type": "line",
            "value": "A zsidók pedig, hogy a testek szombaton át a keresztfán ne maradjanak, miután péntek vala, (mert annak a szombatnak napja nagy nap vala) kérék Pilátust, hogy törjék meg azoknak lábszárait és vegyék le őket."
        },
        {
            "type": "line",
            "value": "Eljövének azért a vitézek, és megtörék az elsőnek lábszárait és a másikét is, aki ő vele együtt feszíttetett meg;"
        },
        {
            "type": "line",
            "value": "Mikor pedig Jézushoz érének és látják vala, hogy ő már halott, nem törék meg az ő lábszárait;"
        },
        {
            "type": "line",
            "value": "Hanem egy a vitézek közül dárdával döfé meg az ő oldalát, és azonnal vér és víz jöve ki abból."
        },
        {
            "type": "line",
            "value": "És aki látta, bizonyságot tett, és igaz az ő tanúbizonysága; és az tudja, hogy ő igazat mond, hogy ti is higyjetek."
        },
        {
            "type": "line",
            "value": "Mert azért lettek ezek, hogy beteljesedjék az írás: Az ő csontja meg ne törettessék."
        },
        {
            "type": "line",
            "value": "Másutt ismét így szól az írás: Néznek majd arra, akit általszegeztek."
        },
        {
            "type": "line",
            "value": "Ezek után pedig kéré Pilátust az arimathiai József (aki a Jézus tanítványa vala, de csak titokban, a zsidóktól való félelem miatt), hogy levehesse a Jézus testét. És megengedé Pilátus. Elméne azért és levevé a Jézus testét."
        },
        {
            "type": "line",
            "value": "Eljöve pedig Nikodémus is (aki éjszaka ment vala először Jézushoz), hozván mirhából és áloéból való kenetet, mintegy száz fontot."
        },
        {
            "type": "line",
            "value": "Vevék azért a Jézus testét, és begöngyölgeték azt lepedőkbe illatos szerekkel együtt, amint a zsidóknál szokás temetni."
        },
        {
            "type": "line",
            "value": "Azon a helyen pedig, ahol megfeszítteték, vala egy kert, és a kertben egy új sír, amelybe még senki sem helyheztetett vala."
        },
        {
            "type": "line",
            "value": "A zsidók péntekje miatt azért, mivelhogy az a sír közel vala, abba helyhezteték Jézust."
        }
    ]
}
