{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "Valának pedig Antiókhiában az ott levő gyülekezetben némely próféták és tanítók: Barnabás és Simeon, ki hivattatik vala Nigernek, és a Cirénei Lucius és Manaen, ki Heródessel, a negyedes fejedelemmel együtt neveltetett vala, és Saulus."
        },
        {
            "type": "line",
            "value": "Mikor azért azok szolgálának az Úrnak és bőjtölének, monda a Szent Lélek: Válasszátok el nékem Barnabást és Saulust a munkára, amelyre én őket elhívtam."
        },
        {
            "type": "line",
            "value": "Akkor, miután bőjtöltek és imádkoztak, és kezeiket reájok vetették, elbocsáták őket."
        },
        {
            "type": "line",
            "value": "Ők annakokáért, miután kibocsáttattak a Szent Lélektől, lemenének Szeleuciába; és onnét elevezének Ciprusba."
        },
        {
            "type": "line",
            "value": "És mikor Salamisba jutottak, hirdeték az Isten beszédét a zsidóknak zsinagógáiban: és János is velük vala, mint segítőtárs."
        },
        {
            "type": "line",
            "value": "És eljárván a szigetet mind Páfusig, találkozának egy ördöngős hamispróféta zsidóra, kinek neve vala Barjézus;"
        },
        {
            "type": "line",
            "value": "Ki Sergius Paulus tiszttartóval, ez okos emberrel vala. Ez magához hivatván Barnabást és Saulust, kíváná hallani az Isten beszédét."
        },
        {
            "type": "line",
            "value": "Elimás, az ördöngős azonban (mert így magyaráztatik az ő neve) ellenkezik vala velök, igyekezvén a tiszttartót elfordítani a hittől."
        },
        {
            "type": "line",
            "value": "De Saulus, ki Pál is, megtelvén Szent Lélekkel, szemeit reá vetve,"
        },
        {
            "type": "line",
            "value": "Monda: Ó minden álnoksággal és minden gonoszsággal teljes ördögfi, minden igazságnak ellensége, nem szűnöl-é meg az Úrnak igaz útait elfordítani?"
        },
        {
            "type": "line",
            "value": "Most azért ímé az Úrnak keze van ellened, és vak leszel és nem látod a napot egy ideig. És azonnal homály és sötétség szálla reá; és kerengve keres vala vezetőket."
        },
        {
            "type": "line",
            "value": "Akkor a tiszttartó, mikor látta a történt dolgot, hűn, elálmélkodván az Úrnak tudományán."
        },
        {
            "type": "line",
            "value": "Elhajózván pedig Páfusból Pál és kisérői, Pergába, Pámfiliának városába menének. János azonban elválván tőlük, megtére Jeruzsálembe."
        },
        {
            "type": "line",
            "value": "Ők pedig Pergából tovább menve, eljutának Antiókhiába, Pisidiának városába, és bemenvén szombatnapon a zsinagógába; leülének."
        },
        {
            "type": "line",
            "value": "És a törvénynek és a prófétáknak felolvasása után küldének a zsinagógának előljárói ő hozzájok, mondván: Atyánkfiai, férfiak, ha van valami intőbeszédetek a néphez, szóljatok."
        },
        {
            "type": "line",
            "value": "Pál azért felkelvén és kezével intvén, monda: Izráelnek férfiai, és ti, kik félitek az Istent, halljátok meg."
        },
        {
            "type": "line",
            "value": "Ennek a népnek, Izráelnek Istene kiválasztotta a mi atyáinkat, és e népet fölemelte, mikor Égyiptomnak földében jövevények valának, és onnét kihozá őket hatalmas karja által."
        },
        {
            "type": "line",
            "value": "És közel negyven esztendőnek idejéig tűrte az ő erkölcsöket a pusztában."
        },
        {
            "type": "line",
            "value": "És minekutána eltörölt hét népet a Kanaán földén, azoknak földöket sorsvetés által elosztá nékik."
        },
        {
            "type": "line",
            "value": "És azután mintegy négyszázötven esztendeig adott birákat mind Sámuel prófétáig;"
        },
        {
            "type": "line",
            "value": "Annakutána pedig királyt kérének maguknak, és adá nékik az Isten Sault, a Kis fiát, a Benjamin nemzetségéből való férfiút negyven esztendeig."
        },
        {
            "type": "line",
            "value": "És mikor őt elveté, támasztá nékik Dávidot királyul; kiről bizonyságot is tőn és monda: Találtam szívem szerint való férfiút, Dávidot, a Jesse fiát, ki minden akaratomat véghez viszi."
        },
        {
            "type": "line",
            "value": "Ennek magvából támasztott Isten, ígérete szerint, Izráelnek szabadítót, Jézust;"
        },
        {
            "type": "line",
            "value": "Minekutána előbb János az ő eljövetele előtt a megtérésnek keresztségét prédikálta Izráel egész népének."
        },
        {
            "type": "line",
            "value": "És mikor be akará végezni János az ő tisztét, monda: Kinek gondoltok engem? Nem én vagyok az, hanem ímé én utánam jő, kinek nem vagyok méltó megoldani lábainak saruját."
        },
        {
            "type": "line",
            "value": "Atyámfiai, férfiak, Ábrahám nemzetének fiai, és kik ti köztetek félik az Istent, ez idvességnek beszéde néktek küldetett."
        },
        {
            "type": "line",
            "value": "Mert akik lakoznak Jeruzsálemben és azoknak fejei, mivelhogy őt fel nem ismerék, a prófétáknak szavait is, melyeket minden szombaton felolvasnak, ítéletükkel betöltötték."
        },
        {
            "type": "line",
            "value": "És bár semmi halálra való okot nem találtak, kérék Pilátustól, hogy ölettessék meg."
        },
        {
            "type": "line",
            "value": "És mikor mindazokat elvégezték, amik ő felőle megirattak, a fáról levéve sírba helyhezteték."
        },
        {
            "type": "line",
            "value": "De az Isten feltámasztá őt halottaiból:"
        },
        {
            "type": "line",
            "value": "És ő megjelent több napon át azoknak, kik együtt jöttek fel ő vele Galileából Jeruzsálembe, kik néki bizonyságai a nép előtt."
        },
        {
            "type": "line",
            "value": "És mi hirdetjük néktek az atyáknak tett ígéretet, hogy azt az Isten betöltötte nékünk, az ő fiaiknak feltámasztván Jézust:"
        },
        {
            "type": "line",
            "value": "Mint a második zsoltárban is meg van írva: Én Fiam vagy te; ma nemzettelek én téged."
        },
        {
            "type": "line",
            "value": "Hogy pedig feltámasztotta őt halottaiból, úgy hogy nem is fog többé az enyészetbe visszatérni, azt így mondotta: Néktek adom a Dávid biztos szent javait."
        },
        {
            "type": "line",
            "value": "Azért mondja másutt is: Nem engeded, hogy a te Szented rothadást lásson."
        },
        {
            "type": "line",
            "value": "Mert Dávid, minekutána a saját idejében szolgált az Isten akaratának, elaludt, és helyhezteték az ő atyáihoz, és rothadást látott."
        },
        {
            "type": "line",
            "value": "De akit Isten feltámasztott, az nem látott rothadást."
        },
        {
            "type": "line",
            "value": "Azért legyen néktek tudtotokra, atyámfiai, férfiak, hogy ez által hirdettetik néktek a bűnöknek bocsánata:"
        },
        {
            "type": "line",
            "value": "És mindenekből, amikből a Mózes törvénye által meg nem igazíttathattatok, ez által mindenki, aki hisz, megigazul."
        },
        {
            "type": "line",
            "value": "Meglássátok azért, hogy rajtatok ne essék, amit a próféták megmondottak:"
        },
        {
            "type": "line",
            "value": "Lássátok meg, ti megvetők, és csodálkozzatok és semmisüljetek meg; mert én oly dolgot cselekszem a ti időtökben, oly dolgot, melyet nem hinnétek, ha valaki elmondaná néktek."
        },
        {
            "type": "line",
            "value": "Mikor pedig kimentek a zsidók zsinagógájából, kérék a pogányok, hogy a következő szombaton prédikálják nékik ezen beszédeket."
        },
        {
            "type": "line",
            "value": "Mikor pedig eloszlott a gyülekezet, sokan a zsidók közül és az istenfélő prozelitusok közül követék Pált és Barnabást; akik szólván hozzájuk, biztaták őket, hogy maradjanak meg az Isten kegyelmében."
        },
        {
            "type": "line",
            "value": "A következő szombaton aztán majdnem az egész város egybegyűle az Isten ígéjének hallgatására,"
        },
        {
            "type": "line",
            "value": "Mikor pedig látták a zsidók a sokaságot, betelének irigységgel, és ellene mondának azoknak, miket Pál mond vala, ellenkezve és káromlást szólva."
        },
        {
            "type": "line",
            "value": "Akkor Pál és Barnabás nagy bátorsággal szólva mondának: Szükséges volt, hogy először néktek hirdettessék az Isten ígéje; de mivelhogy ti megvetitek azt, és nem tartjátok méltóknak magatokat az örök életre, ímé a pogányokhoz fordulunk."
        },
        {
            "type": "line",
            "value": "Mert így parancsolta nékünk az Úr: Rendeltelek téged világosságul a pogányoknak, hogy légy üdvösségükre a földnek széléig."
        },
        {
            "type": "line",
            "value": "A pogányok pedig ezeket hallván, örvendezének, és magasztalják vala az Úrnak ígéjét; és akik csak örök életre választattak vala, hivének."
        },
        {
            "type": "line",
            "value": "Terjede pedig az Úrnak ígéje az egész tartományban."
        },
        {
            "type": "line",
            "value": "A zsidók azonban felindíták az istenfélő és tisztességbeli asszonyokat és a városnak eleit, és üldözést támasztának Pál és Barnabás ellen, és kiűzék őket határukból."
        },
        {
            "type": "line",
            "value": "Azok pedig lábuknak porát lerázván ellenük, elmenének Ikóniumba."
        },
        {
            "type": "line",
            "value": "A tanítványok pedig betelnek vala örömmel és Szent Lélekkel."
        }
    ]
}
