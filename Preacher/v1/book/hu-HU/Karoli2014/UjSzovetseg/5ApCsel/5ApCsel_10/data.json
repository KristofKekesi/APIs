{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "Vala pedig Cézáreában egy Kornélius nevű férfiú, százados az úgynevezett itáliai seregből."
        },
        {
            "type": "line",
            "value": "Jámbor és istenfélő egész házanépével egybe, ki sok alamizsnát osztogat vala a népnek, és szüntelen könyörög vala Istennek."
        },
        {
            "type": "line",
            "value": "Ez látá látásban világosan, a napnak mintegy kilencedik órája körül, hogy az Istennek angyala beméne őhozzá, és monda néki: Kornélius!"
        },
        {
            "type": "line",
            "value": "Ő pedig szemeit reá függesztve és megrémülve monda: Mi az, Uram? Az pedig monda néki: A te könyörgéseid és alamizsnáid felmentek Isten elébe emlékezetnek okáért."
        },
        {
            "type": "line",
            "value": "Most azért küldj Joppéba embereket, és hivasd magadhoz Simont, ki neveztetik Péternek;"
        },
        {
            "type": "line",
            "value": "Ő egy Simon nevű tímárnál van szálláson, kinek háza a tenger mellett van. Ő megmondja néked, mit kell cselekedned."
        },
        {
            "type": "line",
            "value": "Amint pedig elment az angyal, aki Kornéliussal beszélt, szólíta kettőt az ő szolgái közül, és egy kegyes vitézt azok közül, kik rendelkezésére állnak vala."
        },
        {
            "type": "line",
            "value": "És elmondván nékik mindent, elküldé őket Joppéba."
        },
        {
            "type": "line",
            "value": "Másnap pedig, míg azok menének és közelgetének a városhoz, felméne Péter a háznak felső részére imádkozni hat óra tájban."
        },
        {
            "type": "line",
            "value": "Megéhezék azonban, és akara enni: míg azonban azok ételt készítének, szálla ő reá elragadtatás;"
        },
        {
            "type": "line",
            "value": "És látá, hogy az ég megnyilt és leszálla ő hozzá valami edény, mint egy nagy lepedő, négy sarkánál fogva felkötve, és leeresztve a földre:"
        },
        {
            "type": "line",
            "value": "Melyben valának mindenféle földi négylábú állatok, vadak, csúszómászó állatok és égi madarak."
        },
        {
            "type": "line",
            "value": "És szózat lőn ő hozzá: Kelj fel Péter, öljed és egyél!"
        },
        {
            "type": "line",
            "value": "Péter pedig monda: Semmiképpen sem, Uram; mert sohasem ettem semmi közönségest, vagy tisztátalant."
        },
        {
            "type": "line",
            "value": "És ismét szózat lőn ő hozzá másodszor is: Amiket az Isten megtisztított, te ne mondd tisztátalanoknak."
        },
        {
            "type": "line",
            "value": "Ez pedig három ízben történt; és ismét felviteték az edény az égbe."
        },
        {
            "type": "line",
            "value": "Amint pedig Péter magában tünődék, mi lehet az a látás, amelyet látott, ímé az férfiak, kiket Kornélius küldött, megtudakozván a Simon házát, odaérkezének a kapuhoz,"
        },
        {
            "type": "line",
            "value": "És bekiáltván megtudakozák, vajjon Simon, ki neveztetik Péternek, ott van-é szálláson?"
        },
        {
            "type": "line",
            "value": "És amíg Péter a látás felől gondolkodék, monda néki a Lélek: Ímé három férfiú keres téged:"
        },
        {
            "type": "line",
            "value": "Nosza kelj fel, eredj alá, és minden kételkedés nélkül menj el ő velök: mert én küldöttem őket."
        },
        {
            "type": "line",
            "value": "Alámenvén azért Péter a férfiakhoz, kiket Kornélius küldött ő hozzá, monda: Ímé, én vagyok, akit kerestek: mi dolog az, amiért jöttetek?"
        },
        {
            "type": "line",
            "value": "Ők pedig mondának: Kornélius százados, igaz és istenfélő férfiú, ki mellett a zsidók egész népe jó bizonyságot tesz, szent angyal által megintetett, hogy hívasson téged házához, és halljon tőled valami dolgokról."
        },
        {
            "type": "line",
            "value": "Behíván azért őket, szállására fogadá. Másnap pedig elméne Péter ő velök, és a Joppébeli atyafiak közül is némelyek együtt menének ő vele."
        },
        {
            "type": "line",
            "value": "És másnap eljutának Cézáreába. Kornélius pedig várja vala őket, egybegyűjtvén rokonait és jó barátait."
        },
        {
            "type": "line",
            "value": "És lőn, hogy amint Péter beméne, Kornélius elébe menvén, lábaihoz borulva imádá őt."
        },
        {
            "type": "line",
            "value": "Péter azonban felemelé őt, mondván: Kelj fel; én magam is ember vagyok."
        },
        {
            "type": "line",
            "value": "És beszélgetve vele, belépett, és talála sokakat egybegyűlve;"
        },
        {
            "type": "line",
            "value": "És monda nékik: Ti tudjátok, hogy tilalmas zsidó embernek más nemzetbelivel barátkozni, vagy hozzámenni; de nékem az Isten megmutatá, hogy senkit se mondjak közönséges, vagy tisztátalan embernek:"
        },
        {
            "type": "line",
            "value": "Annak okáért ellenmondás nélkül el is jöttem, miután meghívattam. Azt kérdem azért, mi okból hivattatok engem?"
        },
        {
            "type": "line",
            "value": "És Kornélius monda: Negyednaptól fogva mind ez óráig bőjtöltem, és kilenc órakor imádkozám az én házamban; és ímé egy férfiú álla meg előttem fényes ruhában,"
        },
        {
            "type": "line",
            "value": "És monda: Kornélius, meghallgattatott a te imádságod, és a te alamizsnáid emlékezetbe jutottak Isten előtt."
        },
        {
            "type": "line",
            "value": "Küldj el azért Joppéba, és hívasd magadhoz Simont, ki Péternek neveztetik; ez Simon tímár házában van szálláson a tenger mellett: ő, minekutána eljő, szól néked."
        },
        {
            "type": "line",
            "value": "Azonnal azért küldöttem hozzád; és te jól tetted, hogy eljöttél. Most azért mi mindnyájan az Isten előtt állunk, hogy meghallgassuk mindazokat, amiket Isten néked parancsolt."
        },
        {
            "type": "line",
            "value": "Péter pedig megnyitván száját, monda: Bizonynyal látom, hogy nem személyválogató az Isten;"
        },
        {
            "type": "line",
            "value": "Hanem minden nemzetben kedves ő előtte, aki őt féli és igazságot cselekszik."
        },
        {
            "type": "line",
            "value": "Azt az ígét, melyet elkülde az Izráel fiainak, hirdetvén békességet a Jézus Krisztus által (ő mindeneknek Ura)."
        },
        {
            "type": "line",
            "value": "Ti ismeritek azt a dolgot, mely lőn az egész Júdeában, Galileától kezdve, az után a keresztség után, melyet János prédikált,"
        },
        {
            "type": "line",
            "value": "A názáreti Jézust, mint kené fel őt az Isten Szent Lélekkel és hatalommal, ki széjjeljárt jót tévén és meggyógyítván mindeneket, kik az ördög hatalma alatt voltak; mert az Isten vala ő vele."
        },
        {
            "type": "line",
            "value": "És mi vagyunk bizonyságai mindazoknak, amiket mind a zsidóknak tartományában, mind Jeruzsálemben cselekedett; akit megölének, fára feszítvén."
        },
        {
            "type": "line",
            "value": "Ezt az Isten feltámasztá harmadnapon, és megadá, hogy ő megjelenjék nyilván,"
        },
        {
            "type": "line",
            "value": "Nem az egész népnek, hanem az Istentől eleve választott bizonyságoknak, nékünk, kik együtt ettünk és együtt ittunk ő vele, minekutána feltámadott halottaiból."
        },
        {
            "type": "line",
            "value": "És megparancsolta nékünk, hogy hirdessük a népnek, és tegyünk bizonyságot, hogy ő az Istentől rendelt bírája élőknek és holtaknak."
        },
        {
            "type": "line",
            "value": "Erről a próféták mind bizonyságot tesznek, hogy bűneinek bocsánatját veszi az ő neve által mindenki, aki hiszen ő benne."
        },
        {
            "type": "line",
            "value": "Mikor még szólá Péter ez ígéket, leszálla a Szent Lélek mindazokra, akik hallgatják vala e beszédet."
        },
        {
            "type": "line",
            "value": "És elálmélkodának a zsidóságból való hívek, mindazok, akik Péterrel együtt mentek, hogy a pogányokra is kitöltetett a Szent Lélek ajándéka."
        },
        {
            "type": "line",
            "value": "Mert hallják vala, hogy ők nyelveken szólnak és magasztalják az Istent. Akkor felele Péter:"
        },
        {
            "type": "line",
            "value": "Vajjon eltilthatja-é valaki a vizet, hogy ezek meg ne keresztelkedjenek, kik vették a Szent Lelket miképpen mi is?"
        },
        {
            "type": "line",
            "value": "És parancsolá, hogy keresztelkedjenek meg az Úrnak nevében. Akkor kérék őt, hogy maradjon náluk néhány napig."
        }
    ]
}
