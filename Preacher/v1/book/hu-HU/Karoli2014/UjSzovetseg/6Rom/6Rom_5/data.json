{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Megigazulván azért hit által, békességünk van Istennel, a mi Urunk Jézus Krisztus által,"
        },
        {
            "type": "line",
            "value": "Aki által van a menetelünk is hitben ahhoz a kegyelemhez, amelyben állunk; és dicsekedünk az Isten dicsőségének reménységében."
        },
        {
            "type": "line",
            "value": "Nemcsak pedig, hanem dicsekedünk a háborúságokban is, tudván, hogy a háborúság békességes tűrést nemz,"
        },
        {
            "type": "line",
            "value": "A békességes tűrés pedig próbatételt, a próbatétel pedig reménységet,"
        },
        {
            "type": "line",
            "value": "A reménység pedig nem szégyenít meg; mert az Istennek szerelme kitöltetett a mi szívünkbe a Szent Lélek által, ki adatott nékünk."
        },
        {
            "type": "line",
            "value": "Mert Krisztus, mikor még erőtelenek valánk, a maga idejében meghalt a gonoszokért."
        },
        {
            "type": "line",
            "value": "Bizonyára igazért is alig hal meg valaki; ám a jóért talán csak meg merne halni valaki."
        },
        {
            "type": "line",
            "value": "Az Isten pedig a mi hozzánk való szerelmét abban mutatta meg, hogy mikor még bűnösök voltunk, Krisztus érettünk meghalt."
        },
        {
            "type": "line",
            "value": "Minekutána azért most megigazultunk az ő vére által, sokkal inkább megtartatunk a harag ellen ő általa."
        },
        {
            "type": "line",
            "value": "Mert ha, mikor ellenségei voltunk, megbékéltünk Istennel az ő Fiának halála által, sokkal inkább megtartatunk az ő élete által minekutána megbékéltünk vele."
        },
        {
            "type": "line",
            "value": "Nemcsak pedig, hanem dicsekedünk is az Istenben a mi Urunk Jézus Krisztus által, aki által most a megbékélést nyertük."
        },
        {
            "type": "line",
            "value": "Annakokáért, miképpen egy ember által jött be a világra a bűn és a bűn által a halál, és akképpen a halál minden emberre elhatott, mivelhogy mindenek vétkeztek;"
        },
        {
            "type": "line",
            "value": "Mert a törvényig vala bűn a világon; a bűn azonban nem számíttatik be, ha nincsen törvény."
        },
        {
            "type": "line",
            "value": "Úgyde a halál uralkodott Ádámtól Mózesig azokon is, akik nem az Ádám esetének hasonlatossága szerint vétkeztek, aki ama következendőnek kiábrázolása vala."
        },
        {
            "type": "line",
            "value": "De a kegyelmi ajándék nem úgy van, mint a bűneset; mert ha amaz egynek esete miatt sokan haltak meg, az Isten kegyelme és a kegyelemből való ajándék, mely az egy ember Jézus Krisztusé, sokkal inkább elhatott sokakra."
        },
        {
            "type": "line",
            "value": "És az ajándék sem úgy van, mint egy vétkező által; mert az ítélet egyből lett kárhozottá, az ajándék pedig sok bűnből van igazulásra."
        },
        {
            "type": "line",
            "value": "Mert ha az egynek bűnesete miatt uralkodott a halál az egy által: sokkal inkább az életben uralkodnak az egy Jézus Krisztus által azok, kik a kegyelemnek és az igazság ajándékának bővölködésében részesültek."
        },
        {
            "type": "line",
            "value": "Bizonyára azért, miképpen egynek bűnesete által minden emberre elhatott a kárhozat: azonképpen egynek igazsága által minden emberre elhatott az életnek megigazulása."
        },
        {
            "type": "line",
            "value": "Mert miképpen egy embernek engedetlensége által sokan bűnösökké lettek: azonképpen egynek engedelmessége által sokan igazakká lesznek."
        },
        {
            "type": "line",
            "value": "A törvény pedig bejött, hogy a bűn megnövekedjék; de ahol megnövekedik a bűn, ott a kegyelem sokkal inkább bővölködik:"
        },
        {
            "type": "line",
            "value": "Hogy miképpen uralkodott a bűn a halálra, azonképpen a kegyelem is uralkodjék igazság által az örök életre a mi Urunk Jézus Krisztus által."
        }
    ]
}
