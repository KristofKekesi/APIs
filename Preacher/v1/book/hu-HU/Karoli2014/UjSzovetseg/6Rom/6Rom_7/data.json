{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Avagy nem tudjátok-é atyámfiai, mert törvényismerőkhöz szólok, hogy a törvény uralkodik az emberen, amíg él?"
        },
        {
            "type": "line",
            "value": "Mert a férjes asszony, míg él a férj, ehhez van kötve törvény szerint, de ha meghal a férj, felszabadul az asszony a férj törvénye alól."
        },
        {
            "type": "line",
            "value": "Azért tehát az ő férjének életében paráznának mondatik, ha más férfihoz megy; ha azonban meghal a férje, szabaddá lesz a törvénytől, úgy hogy nem lesz parázna, ha más férfihoz megy."
        },
        {
            "type": "line",
            "value": "Azért atyámfiai, ti is meghaltatok a törvénynek a Krisztus teste által, hogy legyetek máséi, azéi, aki a halálból feltámasztatott, hogy gyümölcsöt teremjünk Istennek."
        },
        {
            "type": "line",
            "value": "Mert mikor a testben voltunk, a bűnök indulatai a törvény által dolgoztak a mi tagjainkban, hogy gyümölcsözzenek a halálnak;"
        },
        {
            "type": "line",
            "value": "Most pedig megszabadultunk a törvénytől, minekutána meghaltunk arra nézve, amely által lekötve tartattunk; hogy szolgáljunk a léleknek újságában és nem a betű óságában."
        },
        {
            "type": "line",
            "value": "Mit mondunk tehát? A törvény bűn-é? Távol legyen: sőt inkább a bűnt nem ismertem, hanem csak a törvény által; mert a kívánságról sem tudtam volna, ha a törvény nem mondaná: Ne kívánjad."
        },
        {
            "type": "line",
            "value": "De a bűn alkalmat vévén, a parancsolat által nemzett bennem minden kívánságot; mert törvény nélkül holt a bűn."
        },
        {
            "type": "line",
            "value": "Én pedig éltem régen a törvény nélkül: de ama parancsolatnak eljövetelével felelevenedék a bűn,"
        },
        {
            "type": "line",
            "value": "Én pedig meghalék; és úgy találtaték, hogy az a parancsolat, mely életre való, nékem halálomra van."
        },
        {
            "type": "line",
            "value": "Mert a bűn alkalmat vévén, ama parancsolat által megcsalt engem, és megölt általa."
        },
        {
            "type": "line",
            "value": "Azért ám a törvény szent, és a parancsolat szent és igaz és jó."
        },
        {
            "type": "line",
            "value": "Tehát a jó nékem halálom lett-é? Távol legyen: sőt inkább a bűn az, hogy megtessék a bűn, mely a jó által nékem halált szerez, hogy felette igen bűnös legyen a bűn a parancsolat által."
        },
        {
            "type": "line",
            "value": "Mert tudjuk, hogy a törvény lelki; de én testi vagyok, a bűn alá rekesztve."
        },
        {
            "type": "line",
            "value": "Mert amit cselekeszem, nem ismerem: mert nem azt mívelem, amit akarok, hanem amit gyűlölök, azt cselekeszem."
        },
        {
            "type": "line",
            "value": "Ha pedig azt cselekszem, amit nem akarok, megegyezem a törvénnyel, hogy jó."
        },
        {
            "type": "line",
            "value": "Most azért már nem én cselekszem azt, hanem a bennem lakozó bűn."
        },
        {
            "type": "line",
            "value": "Mert tudom, hogy nem lakik én bennem, azaz a testemben jó; mert az akarás megvan bennem, de a jó véghezvitelét nem találom."
        },
        {
            "type": "line",
            "value": "Mert nem a jót cselekeszem, melyet akarok; hanem a gonoszt cselekeszem, melyet nem akarok."
        },
        {
            "type": "line",
            "value": "Ha pedig én azt cselekeszem, amit nem akarok, nem én mívelem már azt, hanem a bennem lakozó bűn."
        },
        {
            "type": "line",
            "value": "Megtalálom azért magamban, ki a jót akarom cselekedni, ezt a törvényt, hogy a bűn megvan bennem."
        },
        {
            "type": "line",
            "value": "Mert gyönyörködöm az Isten törvényében a belső ember szerint;"
        },
        {
            "type": "line",
            "value": "De látok egy másik törvényt az én tagjaimban, mely ellenkezik az elmém törvényével, és engem rabul ád a bűn törvényének, mely van az én tagjaimban."
        },
        {
            "type": "line",
            "value": "Óh én nyomorult ember! Kicsoda szabadít meg engem e halálnak testéből?"
        },
        {
            "type": "line",
            "value": "Hálát adok Istennek a mi Urunk Jézus Krisztus által. Azért jóllehet én az elmémmel az Isten törvényének, de testemmel a bűn törvényének szolgálok."
        }
    ]
}
