{
   "meta": {
   "type": "text",
   "name": "12. Fejezet"
   },
   "data": [
        {
            "type": "line",
            "value": "Kérlek azért titeket atyámfiai az Istennek irgalmasságára, hogy szánjátok oda a ti testeiteket élő, szent és Istennek kedves áldozatul, mint a ti okos tiszteleteteket."
        },
        {
            "type": "line",
            "value": "És ne szabjátok magatokat e világhoz, hanem változzatok el a ti elméteknek megújulása által, hogy megvizsgáljátok, mi az Istennek jó, kedves és tökéletes akarata."
        },
        {
            "type": "line",
            "value": "Mert a nékem adott kegyelem által mondom mindenkinek közöttetek, hogy feljebb ne bölcselkedjék, mint ahogy kell bölcselkedni; hanem józanon bölcselkedjék, amint az Isten adta kinek-kinek a hit mértékét."
        },
        {
            "type": "line",
            "value": "Mert miképpen egy testben sok tagunk van, minden tagnak pedig nem ugyanazon cselekedete van:"
        },
        {
            "type": "line",
            "value": "Azonképpen sokan egy test vagyunk a Krisztusban, egyenként pedig egymásnak tagjai vagyunk."
        },
        {
            "type": "line",
            "value": "Minthogy azért külön-külön ajándékaink vannak a nékünk adott kegyelem szerint, akár írásmagyarázás, a hitnek szabálya szerint teljesítsük;"
        },
        {
            "type": "line",
            "value": "Akár szolgálat, a szolgálatban; akár tanító, a tanításban;"
        },
        {
            "type": "line",
            "value": "Akár intő, az intésben; az adakozó szelídségben; az előljáró szorgalmatossággal; a könyörülő vídámsággal mívelje."
        },
        {
            "type": "line",
            "value": "A szeretet képmutatás nélkül való legyen. Iszonyodjatok a gonosztól, ragaszkodjatok a jóhoz."
        },
        {
            "type": "line",
            "value": "Atyafiúi szeretettel egymás iránt gyöngédek; a tiszteletadásban egymást megelőzők legyetek."
        },
        {
            "type": "line",
            "value": "Az igyekezetben ne legyetek restek; lélekben buzgók legyetek; az Úrnak szolgáljatok."
        },
        {
            "type": "line",
            "value": "A reménységben örvendezők; a háborúságban tűrők; a könyörgésben állhatatosak;"
        },
        {
            "type": "line",
            "value": "A szentek szükségeire adakozók legyetek; a vendégszeretetet gyakoroljátok."
        },
        {
            "type": "line",
            "value": "Áldjátok azokat, akik titeket kergetnek; áldjátok és ne átkozzátok."
        },
        {
            "type": "line",
            "value": "Örüljetek az örülőkkel, és sírjatok a sírókkal."
        },
        {
            "type": "line",
            "value": "Egymás iránt ugyanazon indulattal legyetek; ne kevélykedjetek, hanem az alázatosakhoz szabjátok magatokat. Ne legyetek bölcsek timagatokban."
        },
        {
            "type": "line",
            "value": "Senkinek gonoszért gonosszal ne fizessetek. A tisztességre gondotok legyen minden ember előtt."
        },
        {
            "type": "line",
            "value": "Ha lehetséges, amennyire rajtatok áll, minden emberrel békességesen éljetek."
        },
        {
            "type": "line",
            "value": "Magatokért bosszút ne álljatok szerelmeseim, hanem adjatok helyet ama haragnak; mert meg van írva: Enyém a bosszúállás, én megfizetek, ezt mondja az Úr."
        },
        {
            "type": "line",
            "value": "Azért, ha éhezik a te ellenséged, adj ennie; ha szomjuhozik, adj innia; mert ha ezt míveled, eleven szenet gyűjtesz az ő fejére."
        },
        {
            "type": "line",
            "value": "Ne győzettessél meg a gonosztól, hanem a gonoszt jóval győzd meg."
        }
    ]
}
