{
   "meta": {
   "type": "text",
   "name": "16. Fejezet"
   },
   "data": [
        {
            "type": "line",
            "value": "Ajánlom pedig néktek Fébét, a mi nénénket, ki a Kenkhréabeli gyülekezetnek szolgálója:"
        },
        {
            "type": "line",
            "value": "Hogy fogadjátok őt az Úrban szentekhez illendően, és legyetek mellette, ha valami dologban rátok szorul. Mert ő is sokaknak pártfogója volt, nékem magamnak is."
        },
        {
            "type": "line",
            "value": "Köszöntsétek Priscillát és Akvilát, kik nékem munkatársaim Krisztus Jézusban."
        },
        {
            "type": "line",
            "value": "Akik az én életemért a saját nyakukat tették le; akiknek nemcsak én mondok köszönetet, hanem a pogányok minden gyülekezete is."
        },
        {
            "type": "line",
            "value": "És köszöntsétek azt a gyülekezetet, mely az ő házokban van. Köszöntsétek az én szerelmetes Epenétusomat, aki Akhája zsengéje a Krisztusban."
        },
        {
            "type": "line",
            "value": "Köszöntsétek Máriát, ki sokat munkálkodott körülöttünk."
        },
        {
            "type": "line",
            "value": "Köszöntsétek Andronikust és Juniát az én rokonaimat és az én fogolytársaimat, akik híresek az apostolok között, akik nálamnál is előbb voltak a Krisztusban."
        },
        {
            "type": "line",
            "value": "Köszöntsétek Ampliást, ki nékem szerelmesem az Úrban."
        },
        {
            "type": "line",
            "value": "Köszöntsétek Orbánt, a mi munkatársunkat a Krisztusban, és Stakhist az én szerelmesemet."
        },
        {
            "type": "line",
            "value": "Köszöntsétek Apellest, ki a Krisztusban megpróbáltatott. Köszöntsétek az Aristóbulus háznépéből valókat."
        },
        {
            "type": "line",
            "value": "Köszöntsétek Heródiont az én rokonomat. Köszöntsétek a Nárcissus háznépéből azokat, akik az Úrban vannak."
        },
        {
            "type": "line",
            "value": "Köszöntsétek Trifénát és Trifósát, kik munkálódnak az Úrban. Köszöntsétek a szerelmetes Persist, ki sokat munkálódott az Úrban."
        },
        {
            "type": "line",
            "value": "Köszöntsétek Rufust, ki kiválasztott az Úrban, és az ő anyját, aki az enyém is."
        },
        {
            "type": "line",
            "value": "Köszöntsétek Ásinkritust, Flégont, Hermást, Pátrobást, Merkuriust, és az atyafiakat, kik velök vannak."
        },
        {
            "type": "line",
            "value": "Köszöntsétek Filológust és Juliát, Néreust és az ő nénjét, és Olimpást és minden szenteket, kik velök vannak."
        },
        {
            "type": "line",
            "value": "Köszöntsétek egymást szent csókolással. Köszöntenek titeket a Krisztus gyülekezetei."
        },
        {
            "type": "line",
            "value": "Kérlek pedig titeket atyámfiai, vigyázzatok azokra, akik szakadásokat és botránkozásokat okoznak a tudomány körül, melyet tanultatok; és azoktól hajoljatok el."
        },
        {
            "type": "line",
            "value": "Mert az ilyenek a mi Urunk Jézus Krisztusnak nem szolgálnak, hanem az ő hasuknak; és nyájas beszéddel, meg hizelkedéssel megcsalják az ártatlanoknak szívét."
        },
        {
            "type": "line",
            "value": "Mert a ti engedelmességetek mindenekhez eljutott. Örülök azért rajtatok; de akarom, hogy bölcsek legyetek a jóban, ártatlanok pedig a rosszban."
        },
        {
            "type": "line",
            "value": "A békességnek Istene megrontja a Sátánt a ti lábaitok alatt hamar. A mi Urunk Jézus Krisztus kegyelme veletek. Ámen."
        },
        {
            "type": "line",
            "value": "Köszöntenek titeket Timótheus, az én munkatársam, és Lucius, Jáson, és Sosipáter az én rokonaim."
        },
        {
            "type": "line",
            "value": "Köszöntelek titeket az Úrban én Tertius, ki e levelet írtam."
        },
        {
            "type": "line",
            "value": "Köszönt titeket Gájus, aki nékem és az egész gyülekezetnek gazdája. Köszönt titeket Erástus a városnak kincstartója, és Kvártus atyafi."
        },
        {
            "type": "line",
            "value": "A mi Urunk Jézus Krisztus kegyelme mindnyájan ti veletek. Ámen."
        },
        {
            "type": "line",
            "value": "Annak pedig, aki titeket megerősíthet az én evangyéliomom és a Jézus Krisztus hirdetése szerint, ama titoknak kijelentése folytán, mely örök időtől fogva el volt hallgatva,"
        },
        {
            "type": "line",
            "value": "Most pedig megjelentetett a prófétai írások által, az örök Isten parancsolata szerint, a hitben való engedelmesség végett minden pogányoknak tudomására adatván,"
        },
        {
            "type": "line",
            "value": "Az egyedül bölcs Istennek a Jézus Krisztus által dicsőség mindörökké. Ámen."
        }
    ]
}
