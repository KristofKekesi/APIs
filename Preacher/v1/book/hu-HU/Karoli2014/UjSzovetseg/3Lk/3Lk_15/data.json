{
   "meta": {
   "type": "text",
   "name": "15. Fejezet"
   },
   "data": [
        {
            "type": "line",
            "value": "Közelgetnek vala pedig ő hozzá a vámszedők és a bűnösök mind, hogy hallgassák őt."
        },
        {
            "type": "line",
            "value": "És zúgolódának a farizeusok és az írástudók, mondván: Ez bűnösöket fogad magához, és velök együtt eszik."
        },
        {
            "type": "line",
            "value": "Ő pedig ezt a példázatot beszélé nékik, mondván:"
        },
        {
            "type": "line",
            "value": "Melyik ember az közületek, akinek ha száz juha van, és egyet azok közül elveszt, nem hagyja ott a kilencvenkilencet a pusztában, és nem megy az elveszett után, mígnem megtalálja azt?"
        },
        {
            "type": "line",
            "value": "És ha megtalálta, felveti az ő vállára, örülvén."
        },
        {
            "type": "line",
            "value": "És haza menvén, egybehívja barátait és szomszédait, mondván nékik: Örvendezzetek én velem, mert megtaláltam az én juhomat, amely elveszett vala."
        },
        {
            "type": "line",
            "value": "Mondom néktek, hogy ily módon nagyobb öröm lesz a mennyben egy megtérő bűnösön, hogynem kilencvenkilenc igaz emberen, akinek nincs szüksége megtérésre."
        },
        {
            "type": "line",
            "value": "Avagy ha valamely asszonynak tíz drakhmája van, és egy drakhmát elveszt, nem gyújt-é gyertyát, és nem sepri-é ki a házat, és nem keresi-é gondosan, mígnem megtalálja?"
        },
        {
            "type": "line",
            "value": "És ha megtalálta, egybehívja az ő asszonybarátait és szomszédait, mondván: Örüljetek én velem, mert megtaláltam a drakhmát, melyet elvesztettem vala!"
        },
        {
            "type": "line",
            "value": "Ezenképpen, mondom néktek, örvendezés van az Isten angyalainak színe előtt egy bűnös ember megtérésén."
        },
        {
            "type": "line",
            "value": "Monda pedig: Egy embernek vala két fia;"
        },
        {
            "type": "line",
            "value": "És monda az ifjabbik az ő atyjának: Atyám, add ki a vagyonból rám eső részt! És az megosztá köztök a vagyont."
        },
        {
            "type": "line",
            "value": "Nem sok nap mulva aztán a kisebbik fiú összeszedvén mindenét, messze vidékre költözék; és ott eltékozlá vagyonát, mivelhogy dobzódva élt."
        },
        {
            "type": "line",
            "value": "Minekutána pedig mindent elköltött, támada nagy éhség azon a vidéken, és ő kezde szükséget látni."
        },
        {
            "type": "line",
            "value": "Akkor elmenvén, hozzá szegődék annak a vidéknek egyik polgárához; és az elküldé őt az ő mezeire disznókat legeltetni."
        },
        {
            "type": "line",
            "value": "És kívánja vala megtölteni az ő gyomrát azzal a moslékkal, amit a disznók ettek; és senki sem ád vala néki."
        },
        {
            "type": "line",
            "value": "Mikor aztán magába szállt, monda: Az én atyámnak mily sok bérese bővölködik kenyérben, én pedig éhen halok meg!"
        },
        {
            "type": "line",
            "value": "Fölkelvén elmegyek az én atyámhoz, és ezt mondom néki: Atyám, vétkeztem az ég ellen és te ellened."
        },
        {
            "type": "line",
            "value": "És nem vagyok immár méltó, hogy a te fiadnak hivattassam; tégy engem olyanná, mint a te béreseid közül egy!"
        },
        {
            "type": "line",
            "value": "És felkelvén, elméne az ő atyjához. Mikor pedig még távol volt, meglátá őt az ő atyja, és megesék rajta a szíve, és oda futván, a nyakába esék, és megcsókolgatá őt."
        },
        {
            "type": "line",
            "value": "És monda néki a fia: Atyám, vétkeztem az ég ellen és te ellened; és nem vagyok immár méltó, hogy a te fiadnak hivattassam !"
        },
        {
            "type": "line",
            "value": "Az atyja pedig monda az ő szolgáinak: Hozzátok ki a legszebb ruhát, és adjátok fel rá; és húzzatok gyűrűt a kezére, és sarut a lábaira!"
        },
        {
            "type": "line",
            "value": "És előhozván a hízott tulkot, vágjátok le, és együnk és vígadjunk."
        },
        {
            "type": "line",
            "value": "Mert ez az én fiam meghalt, és feltámadott; elveszett, és megtaláltatott. Kezdének azért vígadni."
        },
        {
            "type": "line",
            "value": "Az ő nagyobbik fia pedig a mezőn vala: és mikor hazajövén, közelgetett a házhoz, hallá a zenét és táncot."
        },
        {
            "type": "line",
            "value": "És előszólítván egyet a szolgák közül, megtudakozá, mi dolog az?"
        },
        {
            "type": "line",
            "value": "Az pedig monda néki: A te öcséd jött meg; és atyád levágatá a hízott tulkot, mivelhogy egészségben nyerte őt vissza."
        },
        {
            "type": "line",
            "value": "Erre ő megharaguvék, és nem akara bemenni. Az ő atyja annakokáért kimenvén, kérlelé őt."
        },
        {
            "type": "line",
            "value": "Ő pedig felelvén, monda atyjának: Ímé ennyi esztendőtől fogva szolgálok néked, és soha parancsolatodat át nem hágtam: és nékem soha nem adtál egy kecskefiat, hogy az én barátaimmal vígadjak."
        },
        {
            "type": "line",
            "value": "Mikor pedig ez a te fiad megjött, aki paráznákkal emésztette föl a te vagyonodat, levágattad néki a hízott tulkot."
        },
        {
            "type": "line",
            "value": "Az pedig monda néki: Fiam, te mindenkor én velem vagy, és mindenem a tiéd!"
        },
        {
            "type": "line",
            "value": "Vígadnod és örülnöd kellene hát, hogy ez a te testvéred meghalt, és feltámadott; és elveszett, és megtaláltatott."
        }
    ]
}
