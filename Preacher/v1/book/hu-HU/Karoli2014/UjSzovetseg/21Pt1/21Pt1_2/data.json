{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Levetvén azért minden gonoszságot, minden álnokságot, képmutatást, irígykedést, és minden rágalmazást,"
        },
        {
            "type": "line",
            "value": "Mint most született csecsemők, a tiszta, hamisítatlan tej után vágyakozzatok, hogy azon növekedjetek;"
        },
        {
            "type": "line",
            "value": "Mivelhogy ízleltétek, hogy jóságos az Úr."
        },
        {
            "type": "line",
            "value": "Akihez járulván, mint élő, az emberektől ugyan megvetett, de Istennél választott, becses kőhöz,"
        },
        {
            "type": "line",
            "value": "Ti magatok is mint élő kövek épüljetek fel lelki házzá, szent papsággá, hogy lelki áldozatokkal áldozzatok, amelyek kedvesek Istennek a Jézus Krisztus által."
        },
        {
            "type": "line",
            "value": "Azért van meg az Írásban: Ímé szegeletkövet teszek Sionban, amely kiválasztott, becses; és aki hisz abban, meg nem szégyenül."
        },
        {
            "type": "line",
            "value": "Tisztesség azért néktek, akik hisztek; az engedetleneknek pedig: A kő, amelyet az építők megvetettek, az lett a szegeletnek fejévé és megütközésnek kövévé s botránkozásnak sziklájává;"
        },
        {
            "type": "line",
            "value": "Akik engedetlenek lévén, megütköznek az ígében, amire rendeltettek is."
        },
        {
            "type": "line",
            "value": "Ti pedig választott nemzetség, királyi papság, szent nemzet, megtartásra való nép vagytok, hogy hirdessétek Annak hatalmas dolgait, aki a sötétségből az ő csodálatos világosságára hívott el titeket;"
        },
        {
            "type": "line",
            "value": "Akik hajdan nem nép voltatok, most pedig Isten népe vagytok; akik nem kegyelmezettek voltatok, most pedig kegyelmezettek vagytok."
        },
        {
            "type": "line",
            "value": "Szeretteim, kérlek titeket, mint jövevényeket és idegeneket, tartóztassátok meg magatokat a testi kívánságoktól, amelyek a lélek ellen vitézkednek;"
        },
        {
            "type": "line",
            "value": "Magatokat a pogányok közt jól viselvén, hogy amiben rágalmaznak titeket mint gonosztévőket, a jó cselekedetekből, ha látják azokat, dicsőítsék Istent a meglátogatás napján."
        },
        {
            "type": "line",
            "value": "Engedelmeskedjetek azért minden emberi rendelésnek az Úrért: akár királynak, mint felebbvalónak;"
        },
        {
            "type": "line",
            "value": "Akár helytartóknak, mint akiket ő küld a gonosztévők megbüntetésére, a jól cselekvőknek pedig dícsérésére."
        },
        {
            "type": "line",
            "value": "Mert úgy van az Isten akaratja, hogy jót cselekedvén, elnémítsátok a balgatag emberek tudatlanságát;"
        },
        {
            "type": "line",
            "value": "Mint szabadok, és nem mint akiknél a szabadság a gonoszság palástja, hanem mint Istennek szolgái."
        },
        {
            "type": "line",
            "value": "Mindenkit tiszteljetek, az atyafiúságot szeressétek; az Istent féljétek; a királyt tiszteljétek."
        },
        {
            "type": "line",
            "value": "A cselédek teljes félelemmel engedelmeskedjenek az uraknak; nem csak a jóknak és kíméleteseknek, de a szívteleneknek is."
        },
        {
            "type": "line",
            "value": "Mert az kedves dolog, ha valaki Istenről való meggyőződéséért tűr keserűségeket, méltatlanul szenvedvén."
        },
        {
            "type": "line",
            "value": "Mert micsoda dicsőség az, ha vétkezve és arcul veretve tűrtök? de ha jót cselekedve és mégis szenvedve tűrtök, ez kedves dolog Istennél."
        },
        {
            "type": "line",
            "value": "Mert arra hívattatok el; hiszen Krisztus is szenvedett érettetek, néktek példát hagyván, hogy az ő nyomdokait kövessétek:"
        },
        {
            "type": "line",
            "value": "Aki bűnt nem cselekedett, sem a szájában álnokság nem találtatott:"
        },
        {
            "type": "line",
            "value": "Aki szidalmaztatván, viszont nem szidalmazott, szenvedvén nem fenyegetőzött; hanem hagyta az igazságosan ítélőre:"
        },
        {
            "type": "line",
            "value": "Aki a mi bűneinket maga vitte fel testében a fára, hogy a bűnöknek meghalván, az igazságnak éljünk: akinek sebeivel gyógyultatok meg."
        },
        {
            "type": "line",
            "value": "Mert olyanok valátok, mint tévelygő juhok; de most megtértetek lelketek pásztorához és felvigyázójához."
        }
    ]
}
