{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Mert akarom, hogy tudtotokra legyen, hogy milyen nagy tusakodásom van ti érettetek, és azokért, kik Laodiceában vannak, és mindazokért, akik nem láttak engem személy szerint e testben;"
        },
        {
            "type": "line",
            "value": "Hogy vígasztalást vegyen az ő szívök, egybeköttetvén a szeretetben, és hogy eljussanak az értelem meggyőződésének teljes gazdagságára, az Isten és az Atya és a Krisztus ama titkának megismerésére,"
        },
        {
            "type": "line",
            "value": "Amelyben van a bölcsességnek és ismeretnek minden kincse elrejtve."
        },
        {
            "type": "line",
            "value": "Ezt pedig azért mondom, hogy valaki titeket rá ne szedjen hitető beszéddel."
        },
        {
            "type": "line",
            "value": "Mert jóllehet testben távol vagyok tőletek, mindazáltal lélekben veletek vagyok, örülvén és látván ti köztetek a jó rendet és Krisztusba vetett hiteteknek erősségét."
        },
        {
            "type": "line",
            "value": "Azért, amiképpen vettétek a Krisztus Jézust, az Urat, akképpen járjatok Ő benne,"
        },
        {
            "type": "line",
            "value": "Meggyökerezvén és tovább épülvén Ő benne, és megerősödvén a hitben, amiképpen arra taníttattatok, bővölködvén abban hálaadással."
        },
        {
            "type": "line",
            "value": "Meglássátok, hogy senki ne legyen, aki bennetek zsákmányt vet a bölcselkedés és üres csalás által, mely emberek rendelése szerint, a világ elemi tanításai szerint, és nem a Krisztus szerint való:"
        },
        {
            "type": "line",
            "value": "Mert Ő benne lakozik az istenségnek egész teljessége testileg,"
        },
        {
            "type": "line",
            "value": "És ti Ő benne vagytok bételjesedve, aki feje minden fejedelemségnek és hatalmasságnak;"
        },
        {
            "type": "line",
            "value": "Akiben körül is metéltettetek kéz nélkül való körülmetéléssel, levetkezvén az érzéki bűnök testét a Krisztus körülmetélésében;"
        },
        {
            "type": "line",
            "value": "Eltemettetvén Ő vele együtt a keresztségben, akiben egyetemben fel is támasztattatok az Isten erejébe vetett hit által, aki feltámasztá Őt a halálból."
        },
        {
            "type": "line",
            "value": "És titeket, kik holtak valátok a bűnökben és a ti testeteknek körülmetéletlenségében, megelevenített együtt Ő vele, megbocsátván minden bűnötöket,"
        },
        {
            "type": "line",
            "value": "Az által, hogy eltörölte a parancsolatokban ellenünk szóló kézírást, amely ellenünkre volt nekünk, és azt eltette az útból, odaszegezvén azt a keresztfára;"
        },
        {
            "type": "line",
            "value": "Lefegyverezvén a fejedelemségeket és a hatalmasságokat, őket bátran mutogatta, diadalt vévén rajtok abban."
        },
        {
            "type": "line",
            "value": "Senki azért titeket meg ne ítéljen evésért, vagy ivásért, avagy ünnep, vagy újhold, vagy szombat dolgában:"
        },
        {
            "type": "line",
            "value": "Melyek csak árnyékai a következendő dolgoknak, de a valóság a Krisztusé."
        },
        {
            "type": "line",
            "value": "Senki tőletek a pálmát el ne vegye, kedvét találván alázatoskodásban és az angyalok tisztelésében, amelyeket nem látott, olyakat tudakozván, ok nélkül felfuvalkodván az ő testének értelmével."
        },
        {
            "type": "line",
            "value": "És nem ragaszkodván a Főhöz, Akiből az egész test, a kapcsok és kötelek által segedelmet vévén és egybeszerkesztetvén, nevekedik az Isten szerint való nevekedéssel."
        },
        {
            "type": "line",
            "value": "Ha meghalván a Krisztussal, megszabadultatok e világ elemi tanításaitól, miért terheltetitek magatokat, mintha e világban élők volnátok, efféle rendelésekkel:"
        },
        {
            "type": "line",
            "value": "Ne fogd meg, meg se kóstold, még csak ne is illesd."
        },
        {
            "type": "line",
            "value": "(Amik mind a velök való élés által elfogyasztásra vannak rendelve), az emberek parancsolatai és tanításai szerint?"
        },
        {
            "type": "line",
            "value": "Amelyek bölcsességnek látszanak ugyan a magaválasztotta istentiszteletben és alázatoskodásban és a test gyötrésében; de nincs bennök semmi becsülni való, mivelhogy a test hízlalására valók."
        }
    ]
}
