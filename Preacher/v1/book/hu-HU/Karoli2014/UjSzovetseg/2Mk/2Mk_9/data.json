{
   "meta": {
   "type": "text",
   "name": "9. Fejezet"
   },
   "data": [
        {
            "type": "line",
            "value": "Azután monda nékik: Bizony mondom néktek, hogy vannak némelyek az itt állók között, akik nem kóstolnak addig halált, amíg meg nem látják, hogy az Isten országa eljött hatalommal."
        },
        {
            "type": "line",
            "value": "És hat nap múlva magához vevé Jézus Pétert és Jakabot és Jánost, és felvivé őket csupán magukban egy magas hegyre. És elváltozék előttük;"
        },
        {
            "type": "line",
            "value": "És a ruhája fényes lőn, igen fehér, mint a hó, mihez hasonlót a ruhafestő e földön nem fehéríthet."
        },
        {
            "type": "line",
            "value": "És megjelenék nékik Mózes Illéssel együtt, és beszélnek vala Jézussal."
        },
        {
            "type": "line",
            "value": "Péter pedig megszólalván, monda Jézusnak: Mester, jó nékünk itt lenni: csináljunk azért három hajlékot, néked egyet, Mózesnek is egyet, Illésnek is egyet."
        },
        {
            "type": "line",
            "value": "De nem tudja vala mit beszél, mivelhogy megrémülének."
        },
        {
            "type": "line",
            "value": "És felhő támada, mely őket befogá, és a felhőből szózat jöve, mondván: Ez az én szerelmes Fiam; őt hallgassátok."
        },
        {
            "type": "line",
            "value": "És mikor nagyhirtelen körültekintének, senkit sem látának többé maguk körül, egyedül a Jézust."
        },
        {
            "type": "line",
            "value": "Mikor pedig a hegyről leszállának, megparancsolá nékik, hogy senkinek se beszéljék el, amit láttak vala, csak amikor az embernek Fia a halálból feltámad."
        },
        {
            "type": "line",
            "value": "És ezt a szót megtarták magukban, tudakozván egymás között, mit tesz a halálból feltámadni?"
        },
        {
            "type": "line",
            "value": "És megkérdezék őt, mondván: Miért mondják az írástudók, hogy előbb Illésnek kell eljőnie?"
        },
        {
            "type": "line",
            "value": "Ő pedig felelvén, monda nékik: Illés ugyan előbb eljövén helyre állít mindent; de hogyan van az embernek Fiáról megírva, hogy sokat kell szenvednie és megvettetnie?"
        },
        {
            "type": "line",
            "value": "De mondom néktek, hogy Illés is eljött, és azt cselekedték vele, amit akartak, amint meg van írva ő felőle."
        },
        {
            "type": "line",
            "value": "És mikor a tanítványokhoz ment vala, nagy sokaságot láta körülöttök, és írástudókat, akik azokkal versengenek vala."
        },
        {
            "type": "line",
            "value": "És az egész sokaság meglátván őt, azonnal elálmélkodék, és hozzásietvén köszönté őt."
        },
        {
            "type": "line",
            "value": "Ő pedig megkérdezé az írástudókat: Mit versengetek ezekkel?"
        },
        {
            "type": "line",
            "value": "És felelvén egy a sokaságból, monda: Mester, ide hoztam hozzád az én fiamat, akiben néma lélek van."
        },
        {
            "type": "line",
            "value": "És ahol csak előfogja, szaggatja őt; ő pedig tajtékot túr, a fogát csikorgatja, és elfonnyad. Mondám hát tanítványaidnak, hogy űzzék ki azt, de nem tudták."
        },
        {
            "type": "line",
            "value": "Ő pedig felelvén néki, monda: Óh hitetlen nemzetség, meddig leszek még veletek? Meddig szenvedlek még titeket? Hozzátok őt hozzám."
        },
        {
            "type": "line",
            "value": "És hozzá vivék azt; és mihelyt ő meglátta azt, a lélek azonnal szaggatá azt; és leesvén a földre, tajtékot túrván fetreng vala."
        },
        {
            "type": "line",
            "value": "És megkérdezé az atyját: Mennyi ideje, hogy ez esett rajta? Az pedig monda: Gyermeksége óta."
        },
        {
            "type": "line",
            "value": "És gyakorta veté őt tűzbe is, vízbe is, hogy elveszítse őt; de ha valamit tehetsz, légy segítségül nékünk, könyörülvén rajtunk."
        },
        {
            "type": "line",
            "value": "Jézus pedig monda néki: Ha hiheted azt, minden lehetséges a hívőnek."
        },
        {
            "type": "line",
            "value": "A gyermek atyja pedig azonnal kiáltván, könnyhullatással monda: Hiszek Uram! Légy segítségül az én hitetlenségemnek."
        },
        {
            "type": "line",
            "value": "Jézus pedig mikor látta vala, hogy a sokaság még inkább összetódul, megdorgálá a tisztátalan lelket, mondván néki: Te néma és siket lélek, én parancsolom néked, menj ki belőle, és többé belé ne menj!"
        },
        {
            "type": "line",
            "value": "És kiáltás és erős szaggatás között kiméne; az pedig olyan lőn, mint egy halott, annyira, hogy sokan azt mondják vala, hogy meghalt."
        },
        {
            "type": "line",
            "value": "Jézus pedig megfogván kezét, fölemelé; és az fölkele."
        },
        {
            "type": "line",
            "value": "Mikor pedig bement vala a házba, tanítványai megkérdezék őt külön: Mi miért nem űzhettük ki azt?"
        },
        {
            "type": "line",
            "value": "Ő pedig monda nékik: Ez a faj semmivel sem űzhető ki, csupán könyörgéssel és bőjtöléssel."
        },
        {
            "type": "line",
            "value": "És onnét kimenvén, Galileán mennek vala át; és nem akará, hogy valaki megtudja."
        },
        {
            "type": "line",
            "value": "Mert tanítja vala tanítványait, és ezt mondja vala nékik: Az embernek Fia az emberek kezébe adatik, és megölik őt; de ha megölték, harmadnapra föltámad."
        },
        {
            "type": "line",
            "value": "De ők nem értik vala e mondást, és féltek őt megkérdezni."
        },
        {
            "type": "line",
            "value": "És elméne Kapernaumba. És odahaza megkérdezé őket: Mi felett vetekedtetek egymással az úton?"
        },
        {
            "type": "line",
            "value": "De ők hallgatának, mert egymás között afelett vetekedtek vala az úton, ki a nagyobb?"
        },
        {
            "type": "line",
            "value": "És leülvén, odaszólítá a tizenkettőt, és monda nékik: Ha valaki első akar lenni, legyen mindenek között utolsó és mindeneknek szolgája."
        },
        {
            "type": "line",
            "value": "És előfogván egy gyermeket, közéjök állatá azt; és ölébe vévén azt, monda nékik:"
        },
        {
            "type": "line",
            "value": "Aki az ilyen gyermekek közül egyet befogad az én nevemben, engem fogad be; és aki engem befogad, nem engem fogad be, hanem azt, aki engem elbocsátott."
        },
        {
            "type": "line",
            "value": "János pedig felele néki, mondván: Mester, látánk valakit, aki a te neveddel ördögöket űz, aki nem követ minket; és eltiltók őt, mivelhogy nem követ minket."
        },
        {
            "type": "line",
            "value": "Jézus pedig monda: Ne tiltsátok el őt; mert senki sincs, aki csodát tesz az én nevemben és mindjárt gonoszul szólhatna felőlem."
        },
        {
            "type": "line",
            "value": "Mert aki nincs ellenünk, mellettünk van."
        },
        {
            "type": "line",
            "value": "Mert aki innotok ád egy pohár vizet az én nevemben, mivelhogy a Krisztuséi vagytok, bizony mondom néktek, el nem veszti az ő jutalmát."
        },
        {
            "type": "line",
            "value": "Aki pedig megbotránkoztat egyet ama kicsinyek közül, akik én bennem hisznek, jobb annak, ha malomkövet kötnek a nyakára, és a tengerbe vetik."
        },
        {
            "type": "line",
            "value": "És ha megbotránkoztat téged a te kezed, vágd le azt: jobb néked csonkán bemenned az életre, mint két kézzel menned a gyehennára, a megolthatatlan tűzre."
        },
        {
            "type": "line",
            "value": "Ahol az ő férgök meg nem hal, és tüzök el nem aluszik."
        },
        {
            "type": "line",
            "value": "És ha a te lábad botránkoztat meg téged, vágd le azt: jobb néked sántán bemenned az életre, mint két lábbal vettetned a gyehennára, a megolthatatlan tűzre."
        },
        {
            "type": "line",
            "value": "Ahol az ő férgök meg nem hal, és tüzök el nem aluszik."
        },
        {
            "type": "line",
            "value": "És ha a te szemed botránkoztat meg téged, vájd ki azt: jobb néked félszemmel bemenned az Isten országába, mint két szemmel vettetned a tüzes gyehennára."
        },
        {
            "type": "line",
            "value": "Ahol az ő férgök meg nem hal, és tüzök el nem aluszik."
        },
        {
            "type": "line",
            "value": "Mert mindenki tűzzel sózatik meg, és minden áldozat sóval sózatik meg."
        },
        {
            "type": "line",
            "value": "Jó a só: de ha a só ízét veszti, mivel adtok ízt néki? Legyen bennetek só, és legyetek békében egymással."
        }
    ]
}
