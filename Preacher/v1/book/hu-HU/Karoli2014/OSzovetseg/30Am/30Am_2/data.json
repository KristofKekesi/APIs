{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Így szól az Úr: Három bűne miatt a Moábnak, sőt négy miatt, nem fordítom el; mert mésszé égette Edom királyának csontjait!"
        },
        {
            "type": "line",
            "value": "Tüzet vetek azért Moábra, és az emészti meg Kerijjoth palotáit, és meghal Moáb a zajban, hadi lárma közt, a kürt zengése közben."
        },
        {
            "type": "line",
            "value": "Kivágom a birót közüle, és minden fejedelmit megölöm vele egyetemben, ezt mondja az Úr."
        },
        {
            "type": "line",
            "value": "Így szól az Úr: Három bűne miatt a Júdának, sőt négy miatt, nem fordítom el; mert megvetették az Úrnak törvényét és nem tartották meg rendeléseit. Eltévelyítették őket az ő hazugságaik, amelyeket az ő atyáik követtek."
        },
        {
            "type": "line",
            "value": "Tüzet vetek azért Júdára, és az emészti meg Jeruzsálem palotáit."
        },
        {
            "type": "line",
            "value": "Így szól az Úr: Három bűne miatt az Izráelnek, sőt négy miatt, nem fordítom el; mert pénzért adták el az igazat, a szegényt pedig egy öltő saruért."
        },
        {
            "type": "line",
            "value": "Akik a föld porát áhítják a szegények fejére, és a nyomorultak útját elfordítják. Fiú és az atyja egy leányhoz járnak, hogy megfertőztessék az én szent nevemet."
        },
        {
            "type": "line",
            "value": "Zálogos ruhákon nyujtózkodnak minden oltár mellett, és az elítéltek borát isszák az ő istenök házában."
        },
        {
            "type": "line",
            "value": "Pedig én irtottam ki előlük az Emoreusokat, akik magasak voltak, mint a cédrusok, erősek, mint a cserfák. Mégis kiirtottam gyümölcsét felül és gyökerét alul."
        },
        {
            "type": "line",
            "value": "És én hoztalak fel Égyiptom földéről, és negyven esztendeig én hordoztalak a pusztában titeket, hogy bírjátok az Emoreusok földét."
        },
        {
            "type": "line",
            "value": "És prófétákat támasztottam a ti fiaitok közül és nazirokat ifjaitok közül. Nem így van-é vajjon, Izráel fiai? ezt mondja az Úr."
        },
        {
            "type": "line",
            "value": "De a nazirokat borral itattátok, és a prófétákra ráparancsoltatok, mondván: Ne prófétáljatok!"
        },
        {
            "type": "line",
            "value": "Ímé, én is lenyomlak titeket, ott ahol vagytok, mint a cséplő szekér lenyomja a kévékkel teli szérűt."
        },
        {
            "type": "line",
            "value": "Elvész azért a futás a gyorstól, és nem erősíti meg az erőst az ő ereje, és a hős sem menekedhetik."
        },
        {
            "type": "line",
            "value": "Nem állja meg helyét az íjj-hordozó sem, nem menekülhet el még a gyorslábú sem, és a lovon ülő sem menekedhetik."
        },
        {
            "type": "line",
            "value": "És a bátor szívű is a hősök között meztelenül fut el azon a napon, ezt mondja az Úr."
        }
    ]
}
