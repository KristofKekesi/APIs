{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Jertek, térjünk vissza az Úrhoz, mert ő szaggatott meg és ő gyógyít meg minket; megsebesített, de bekötöz minket!"
        },
        {
            "type": "line",
            "value": "Megelevenít minket két nap mulva, a harmadik napon feltámaszt minket, hogy éljünk az ő színe előtt."
        },
        {
            "type": "line",
            "value": "Ismerjük hát el, törekedjünk megismerni az Urat. Az ő kijövetele bizonyos, mint a hajnal, és eljő hozzánk, mint az eső, mint a késői eső, amely megáztatja a földet."
        },
        {
            "type": "line",
            "value": "Mit cselekedjem veled Efraim? Mit cselekedjem veled Júda? Hiszen szeretetetek olyan, mint a reggeli felhő és mint a korán múló harmat."
        },
        {
            "type": "line",
            "value": "Azért vertem meg a próféták által és megölöm őket az én számnak beszédivel. Bizony, a te ítéleteid olyanok, mint a kelő nap."
        },
        {
            "type": "line",
            "value": "Mert szeretetet kivánok én és nem áldozatot: az Istennek ismeretét inkább, mintsem égőáldozatokat."
        },
        {
            "type": "line",
            "value": "De ők, mint Ádám, áthágták a szövetséget; ott cselekedtek hűtlenül ellenem."
        },
        {
            "type": "line",
            "value": "Gileád a gonosztevők városa, vérrel van bemocskolva."
        },
        {
            "type": "line",
            "value": "És miképpen tolvajok leselkednek, úgy tesz a papok szövetkezete; gyilkolnak a sikemi úton; bizony, gonosz dolgokat cselekesznek."
        },
        {
            "type": "line",
            "value": "Rettenetes dolgokat látok Izráel házában. Ott van Efraim paráználkodása; meg van fertőztetve Izráel."
        },
        {
            "type": "line",
            "value": "Júda! a te számodra is készített aratást, mikor fordítok az én népemnek fogságán."
        }
    ]
}
