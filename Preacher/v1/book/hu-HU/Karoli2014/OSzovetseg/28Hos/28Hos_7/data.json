{
   "meta": {
   "type": "text",
   "name": "7. Fejezet"
   },
   "data": [
        {
            "type": "line",
            "value": "Amikor gyógyítani akarnám Izráelt, akkor tudódik ki Efraim vétke és Samaria gonoszsága; mert csalárdul cselekesznek, tolvaj tör be, és rabló fosztogat az utcán."
        },
        {
            "type": "line",
            "value": "És eszökbe sem veszik, hogy emlékezem minden gonoszságukra. Most körülvették őket az ő cselekedeteik, amelyek színem előtt vannak."
        },
        {
            "type": "line",
            "value": "Gonoszságukkal gyönyörködtetik a királyt, és hazugságaikkal a fejedelmeket."
        },
        {
            "type": "line",
            "value": "Mindnyájan házasságtörők; olyanok, mint a kemence, amelyet befűt a sütő; szünetel a tüzeléssel, a tészta bekovászolásától annak megkeléséig."
        },
        {
            "type": "line",
            "value": "Királyunk napján a fejedelmek beteggé lesznek a bor hevétől; csúfolóknak nyújtja az ő kezét."
        },
        {
            "type": "line",
            "value": "Mert, mint a kemence, közelednek álnokságukban az ő szívökkel. Egész éjszaka alszik az ő sütőjök; reggel ég, mint a lángoló tűz."
        },
        {
            "type": "line",
            "value": "Mindnyájan tüzesek, mint a sütő kemence, és megemésztik biráikat. Királyaik mind elhullottak. Nincs köztök senki, aki hozzám kiáltana."
        },
        {
            "type": "line",
            "value": "Efraim összekeveredett a népekkel. Olyanná lőn az Efraim, mint a meg nem fordított pogácsa."
        },
        {
            "type": "line",
            "value": "Idegenek emésztik erejét, de ő nem veszi észre. Ősz hajjal is hintve van már, és azt sem veszi észre."
        },
        {
            "type": "line",
            "value": "Izráel ellen az ő büszkesége tesz tanúbizonyságot, és még sem térnek vissza az Úrhoz, az ő Istenökhöz, és nem keresik őt mindennek dacára sem."
        },
        {
            "type": "line",
            "value": "És olyan lett Efraim, mint az együgyű galamb: balgatag! Égyiptomhoz kiáltanak, Assiriához folyamodnak."
        },
        {
            "type": "line",
            "value": "De amint mennek, kiterjesztem hálómat ellenök; levonszom őket, mint az ég madarát; megbüntetem őket az ő gyülekezetöknek adott kijelentés szerint."
        },
        {
            "type": "line",
            "value": "Jaj nékik, mert eltávoztak én tőlem! Pusztulás reájok, mert vétkeztek ellenem. Én ugyan megszabadítanám őket; de ők hazugságot szólnak ellenem!"
        },
        {
            "type": "line",
            "value": "És nem kiáltanak hozzám szívökből, hanem ordítoznak ágyasházaikban; a búza és a must miatt gyűlnek egybe; ellenem fordulnak."
        },
        {
            "type": "line",
            "value": "Pedig én tanítottam őket, én erősítettem meg karjokat, és ők mégis gonoszt gondolnak ellenem."
        },
        {
            "type": "line",
            "value": "Megtérnek, de nem a magasságos Istenhez. Olyanok, mint a csalárd kézív. Fegyvertől hullnak el fejedelmeik, az ő nyelvöknek mérge miatt. Ez lesz gyalázatjok Égyiptom földén."
        }
    ]
}
