{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "Efraim szólott volt, rettegés: nagygyá lett Izráelben, de vétkezett a Baállal, és meghalt."
        },
        {
            "type": "line",
            "value": "Most is többítik bűneiket és csinálnak magoknak öntött képeket az ő ezüstjökből, bálványokat az ő eszök szerint. Képfaragók csinálmánya mindaz! Róluk mondják: Emberek, akik áldoznak, borjúkat csókolnak!"
        },
        {
            "type": "line",
            "value": "Azért olyanná lesznek, mint a reggeli felhő és mint a harmat, amely korán eltűnik; mint a szérűről elsodort polyva és mint a kéménynek füstje."
        },
        {
            "type": "line",
            "value": "Pedig én vagyok az Úr, a te Istened Égyiptom földétől fogva. Nem ismerhetsz más Istent kivülem, és rajtam kivül nincs más szabadító!"
        },
        {
            "type": "line",
            "value": "Én ismertelek téged a pusztában, az eltikkadt földön."
        },
        {
            "type": "line",
            "value": "Amint legeltek: elteltek; elteltek és szívök felfuvalkodék: azért hát elfelejtkezének rólam."
        },
        {
            "type": "line",
            "value": "De olyan is leszek hozzájok, mint az oroszlán; mint a párduc, úgy lesekedem az úton."
        },
        {
            "type": "line",
            "value": "Rájok rohanok, mint a kölykétől megfosztott medve, és széttépem szívök borítóját, és felfalom ott őket, mint egy nőstény oroszlán. A mezei vad szaggatja szét őket!"
        },
        {
            "type": "line",
            "value": "Romlásodra lett Izráel, hogy ellenem törekedtél, a te segítőd ellen."
        },
        {
            "type": "line",
            "value": "Hol van hát a te királyod, hol van, hogy megoltalmazzon minden városodban? És biráid, akik felől ezt mondád: Adj nékem királyt és fejedelmeket!"
        },
        {
            "type": "line",
            "value": "Adtam néked királyt haragomban, és elvettem az én búsulásomban!"
        },
        {
            "type": "line",
            "value": "Egybe van kötve Efraim álnoksága; eltéve az ő bűne!"
        },
        {
            "type": "line",
            "value": "A szülőasszony kínjai lepik meg őt; oktalan fiú ő, mert a kellő időben nem jő ki anyjának méhéből."
        },
        {
            "type": "line",
            "value": "Megváltom őket a Seol hatalmából! Megmentem őket a haláltól! Hol van a te veszedelmed oh halál?! Hol van a te romlásod oh Seol?! Megbánás elrejtetett én előlem."
        },
        {
            "type": "line",
            "value": "Mert bár a testvérek közt ő a legvirágzóbb: feljő a keleti szél, az Úr szele támad fel a pusztából; kiszárad kútfeje, elapad forrása: az rabolja ki minden drága kincseinek tárházát."
        }
    ]
}
