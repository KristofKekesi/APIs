{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Az Úr igéje, amely lőn a moreseti Mikeáshoz, Jótám, Akház és Ezékiásnak, Júda királyainak idejében, amelyet látott Samária és Jeruzsálem felől."
        },
        {
            "type": "line",
            "value": "Halljátok meg minden népek, figyelmezz föld és annak teljessége. És az Úr Isten legyen bizonyság ellenetek; az Úr az ő szent templomából!"
        },
        {
            "type": "line",
            "value": "Mert ímé, kijő az Úr az ő helyéről, és leszáll és lépdel a földnek magaslatain."
        },
        {
            "type": "line",
            "value": "És szétmállanak alatta a hegyek, a völgyek pedig szétszakadoznak, mint a viasz a tűz előtt, mint a meredekről leszakadó vizek."
        },
        {
            "type": "line",
            "value": "A Jákób vétkéért lészen mindez, és az Izráel házának bűnei miatt! Micsoda a Jákób vétke? Avagy nem Samária-é? És mik a Júda magaslatai? Avagy nem Jeruzsálem-é?"
        },
        {
            "type": "line",
            "value": "De olyanná teszem Samáriát, mint a mezőben való kőrakás, szőlő-plánták helyévé; és lezúdítom a völgybe az ő köveit, és még fundamentomit is kimutatom."
        },
        {
            "type": "line",
            "value": "Faragott képei mind összetöretnek és minden ajándékát tűz égeti meg. Minden bálványait semmivé teszem; mert paráznaság béréből gyűjtögette azokat, azért ismét paráznaság bérévé legyenek."
        },
        {
            "type": "line",
            "value": "E miatt kesergek és jajgatok; ruhátalan és mezítelen járok. Üvöltök, mint a sakálok, és sikongok, mint a strucmadarak."
        },
        {
            "type": "line",
            "value": "Mert halálosak az ő sebei. Bizony Júdáig ér; népem kapujáig hatol, Jeruzsálemig."
        },
        {
            "type": "line",
            "value": "Gáthban hírül ne adjátok; sírván ne sírjatok; Beth-le-Afrában porba heveredtem."
        },
        {
            "type": "line",
            "value": "Költözzetek el, Safirnak lakója gyalázatos meztelenül! Nem vonult ki Saanán lakosa; Beth-Eselnek siralma nem enged tartózkodni."
        },
        {
            "type": "line",
            "value": "Mert beteg lett Marótnak lakosa az ő javai miatt; mert veszedelem szállt le az Úrtól Jeruzsálemnek kapujára."
        },
        {
            "type": "line",
            "value": "Gyors paripához kösd a szekeret, Lákisnak lakója! ki a bűnnek kezdője valál a Sion leányánál. Bizony te benned találtatnak Izráel vétkei!"
        },
        {
            "type": "line",
            "value": "Azért adj válólevelet Moreset-Gátnak! Akzib házai megcsalják Izráel királyait."
        },
        {
            "type": "line",
            "value": "Még hozok én te néked örököst, Marésa lakosa; Adullámig hat el Izráel dicsősége!"
        },
        {
            "type": "line",
            "value": "Nyírd le, kopaszítsd meg magadat a te gyönyörűséges fiaidért! Szélesítsd meg kopaszságodat, mint a keselyű; mert rabságra vitettek el tőled!"
        }
    ]
}
