{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Az Úr pedig egy nagy halat rendelt, hogy benyelje Jónást. És lőn Jónás a halnak gyomrában három nap és három éjjel."
        },
        {
            "type": "line",
            "value": "És könyörge Jónás az Úrnak, az ő Istenének a halnak gyomrából."
        },
        {
            "type": "line",
            "value": "És mondá: Nyomorúságomban az Úrhoz kiálték és meghallgata engem; a Seol torkából sikolték és meghallád az én szómat."
        },
        {
            "type": "line",
            "value": "Mert mélységbe vetettél engem, tenger közepébe, és körülfogott engem a víz; örvényeid és habjaid mind átmentek rajtam!"
        },
        {
            "type": "line",
            "value": "És én mondám: Elvettettem a te szemeid elől; vajha láthatnám még szentséged templomát!"
        },
        {
            "type": "line",
            "value": "Körülvettek engem a vizek lelkemig, mély ár kerített be engem, hinár szövődött fejemre."
        },
        {
            "type": "line",
            "value": "A hegyek alapjáig sülyedtem alá; bezáródtak a föld závárjai felettem örökre! Mindazáltal kiemelted éltemet a mulásból, oh Uram, Istenem!"
        },
        {
            "type": "line",
            "value": "Mikor elcsüggedt bennem az én lelkem, megemlékeztem az Úrról, és bejutott az én könyörgésem te hozzád, a te szentséged templomába."
        },
        {
            "type": "line",
            "value": "Akik hiú bálványokra ügyelnek, elhagyják boldogságukat;"
        },
        {
            "type": "line",
            "value": "De én hálaadó szóval áldozom néked; megadom, amit fogadtam. Az Úré a szabadítás."
        },
        {
            "type": "line",
            "value": "És szóla az Úr a halnak, és kiveté Jónást a szárazra."
        }
    ]
}
