{
   "meta": {
   "type": "text",
   "name": "22. Fejezet"
   },
   "data": [
        {
            "type": "line",
            "value": "Monda Dávid: Ez az Úr Istennek háza és az égőáldozatnak oltára Izráel számára."
        },
        {
            "type": "line",
            "value": "Megparancsolá azért Dávid, hogy gyűjtsék össze az Izráel földén való jövevényeket, akiket kővágókká tőn, hogy faragni való köveket vágnának, hogy az Isten házát megcsinálnák."
        },
        {
            "type": "line",
            "value": "Továbbá sok vasat szerze Dávid szegeknek, az ajtókhoz és a foglalásokra; rezet is bőségesen minden mérték nélkül."
        },
        {
            "type": "line",
            "value": "Számtalan cédrusfát is; mert a Sídon és Tírus városbeliek cédrusfákat bőségesen szállítának Dávidnak."
        },
        {
            "type": "line",
            "value": "Mert monda Dávid: Az én fiam, Salamon, gyermek és igen gyenge, az Úrnak pedig nagy házat kell építeni, mely híres legyen és ékesség az egész világon; elkészítek azért mindeneket néki. Dávid azért mindeneket nagy bőségesen megszerze, minekelőtte meghalna."
        },
        {
            "type": "line",
            "value": "Hivatá azért Dávid az ő fiát, Salamont, és meghagyá néki, hogy az Úrnak, Izráel Istenének házat csináltasson."
        },
        {
            "type": "line",
            "value": "És monda Dávid Salamonnak: Édes fiam, én elgondoltam vala szívemben, hogy az Úrnak, az én Istenemnek nevének házat építsek;"
        },
        {
            "type": "line",
            "value": "De az Úr ekképpen szóla nékem, mondván: Sok vért ontottál, és sokat hadakoztál; ne építs az én nevemnek házat, mert sok vért ontottál ki a földre én előttem."
        },
        {
            "type": "line",
            "value": "Ímé fiad lészen néked, akinek csendessége lészen, mert nyugodalmat adok néki minden körüle való ellenségeitől; azért neveztetik Salamonnak, mert békességet és nyugodalmat adok Izráelnek az ő idejében."
        },
        {
            "type": "line",
            "value": "Ő csinál az én nevemnek házat; ő lészen nékem fiam és én néki atyja leszek, és megerősítem az ő királyságának trónját Izráel felett mindörökké."
        },
        {
            "type": "line",
            "value": "Most édes fiam legyen az Úr veled, hogy sikerüljön néked házat építeni az Úrnak, a te Istenednek, miképpen szólott te felőled;"
        },
        {
            "type": "line",
            "value": "De adjon az Úr néked értelmet és bölcseséget, mikor téged Izráel fölé helyez, hogy az Úrnak a te Istenednek törvényét megőrízzed."
        },
        {
            "type": "line",
            "value": "Akkor jól lesz dolgod, ha a rendeléseket és a végzéseket megtartod és teljesíted azokat, amelyeket az Úr Mózes által parancsolt volt Izráelnek. Légy bátor, légy erős, ne félj, és ne rettegj!"
        },
        {
            "type": "line",
            "value": "Ímé én is az én szegénységemben szereztem az Úr házának építésére százezer tálentom aranyat és ezerszer ezer tálentom ezüstöt, és rezet, s vasat mérték nélkül, mert igen bőven van; fákat is, köveket is szerzettem; te is szerezz ezekhez."
        },
        {
            "type": "line",
            "value": "Van néked sok mívesed, kővágód, kő- és fafaragód és mindenféle dologban bölcs mesterembered."
        },
        {
            "type": "line",
            "value": "Az aranynak, ezüstnek, vasnak és réznek száma nincsen: azért kelj fel, láss hozzá, és az Úr legyen veled!"
        },
        {
            "type": "line",
            "value": "Megparancsolá pedig Dávid Izráel összes főembereinek, hogy ők is legyenek segítségül az ő fiának, Salamonnak, ezt mondván:"
        },
        {
            "type": "line",
            "value": "Avagy nincsen-é az Úr a ti Istentek ti veletek, aki néktek békességet adott köröskörül? Mert az én hatalmam alá adá e földnek lakosait, és meghódolt e föld az Úr előtt és az ő népe előtt."
        },
        {
            "type": "line",
            "value": "No azért keressétek az Urat a ti Istenteket teljes szívetek és lelketek szerint, és felkelvén, az Úr Isten szentséges helyét csináljátok meg, hogy vigyétek az Úr szövetségének ládáját és az Istennek szentelt edényeket a házba, amely építtetik az Úr nevének."
        }
    ]
}
