{
   "meta": {
   "type": "text",
   "name": "32. Fejezet"
   },
   "data": [
        {
            "type": "line",
            "value": "Jákób tovább méne az ő útján, és szembe jövének vele az Isten Angyalai."
        },
        {
            "type": "line",
            "value": "És monda Jákób mikor azokat látja vala: Isten tábora ez; és nevezé annak a helynek nevét Mahanáimnak."
        },
        {
            "type": "line",
            "value": "Azután külde Jákób követeket maga előtt Ézsaúhoz az ő bátyjához, Széir földébe, Edóm mezőségébe,"
        },
        {
            "type": "line",
            "value": "És parancsola azoknak mondván: Így szóljatok az én uramnak Ézsaúnak: Ezt mondja a te szolgád Jákób: Lábánnál tartózkodtam és időztem mind ekkorig."
        },
        {
            "type": "line",
            "value": "Vannak pedig nékem ökreim és szamaraim, juhaim, szolgáim és szolgálóim, azért híradásul követséget küldök az én uramhoz, hogy kedvet találjak szemeid előtt."
        },
        {
            "type": "line",
            "value": "És megtérének Jákóbhoz a követek, mondván: Elmentünk vala a te atyádfiához Ézsaúhoz, és már jön is elődbe, és négyszáz férfi van vele."
        },
        {
            "type": "line",
            "value": "Igen megíjede Jákób és féltében a népet, mely vele vala, a juhokat, a barmokat és a tevéket két seregre osztá."
        },
        {
            "type": "line",
            "value": "És monda: Ha eljön Ézsaú az egyik seregre, és azt levágja, a hátramaradt sereg megszabadul."
        },
        {
            "type": "line",
            "value": "És monda Jákób: Óh én atyámnak Ábrahámnak Istene, és én atyámnak Izsáknak Istene, Jehova! ki azt mondád nékem: Térj vissza hazádba, a te rokonságod közé, s jól tészek veled:"
        },
        {
            "type": "line",
            "value": "Kisebb vagyok minden te jótéteményednél és minden te hűségednél, amelyeket a te szolgáddal cselekedtél; mert csak pálcámmal mentem vala által ezen a Jordánon, most pedig két sereggé lettem."
        },
        {
            "type": "line",
            "value": "Szabadíts meg, kérlek, engem az én bátyám kezéből, Ézsaú kezéből; mert félek ő tőle, hogy rajtam üt és levág engem, az anyát a fiakkal egybe."
        },
        {
            "type": "line",
            "value": "Te pedig azt mondottad: Jól tévén jól tészek te veled, és a te magodat olyanná tészem mint a tenger fövénye, mely meg nem számláltathatik sokasága miatt."
        },
        {
            "type": "line",
            "value": "És ott hála azon éjjel: és választa abból, ami kezénél vala, ajándékot Ézsaúnak az ő bátyjának:"
        },
        {
            "type": "line",
            "value": "Kétszáz kecskét, és húsz bakot; kétszáz juhot, és húsz kost;"
        },
        {
            "type": "line",
            "value": "Harminc szoptatós tevét s azok fiait; negyven tehenet, és tíz tulkot: húsz nőstény szamarat, és tíz szamár vemhet."
        },
        {
            "type": "line",
            "value": "És szolgái kezébe adá, minden nyájat külön-külön, és monda az ő szolgáinak: Menjetek el én előttem, és közt hagyjatok nyáj és nyáj között."
        },
        {
            "type": "line",
            "value": "És parancsola az elsőnek, mondván: Ha az én bátyám Ézsaú előtalál és megkérdez téged, mondván: Ki embere vagy? Hová mégy? És kiéi ezek előtted?"
        },
        {
            "type": "line",
            "value": "Akkor azt mondjad: Szolgádé Jákóbé; ajándék az, amelyet küld az én uramnak Ézsaúnak, és ímé ő maga is jön utánunk."
        },
        {
            "type": "line",
            "value": "Ugyanazt parancsolá a másiknak, a harmadiknak, és mindazoknak, kik a nyájak után mennek vala, mondván: Ilyen szóval szóljatok Ézsaúnak, mikor vele találkoztok."
        },
        {
            "type": "line",
            "value": "Ezt is mondjátok: Ímé Jákób a te szolgád utánunk jő; mert így gondolkodik vala: Megengesztelem őt az ajándékkal, mely előttem megy, és azután leszek szembe vele, talán kedves lesz személyem előtte."
        },
        {
            "type": "line",
            "value": "Előlméne tehát az ajándék; ő pedig azon éjjel a seregnél hála."
        },
        {
            "type": "line",
            "value": "Felkele pedig ő azon éjszaka és vevé két feleségét, két szolgálóját és tizenegy gyermekét, és általméne a Jabbók révén."
        },
        {
            "type": "line",
            "value": "Vevé hát azokat és átköltözteté a vízen, azután átköltözteté mindenét valamije vala."
        },
        {
            "type": "line",
            "value": "Jákób pedig egyedűl marada és tusakodik vala ő vele egy férfiú, egész a hajnal feljöveteléig."
        },
        {
            "type": "line",
            "value": "Aki mikor látá, hogy nem vehet rajta erőt, megilleté csípőjének forgócsontját, és kiméne helyéből Jákób csípőjének forgócsontja a vele való tusakodás közben."
        },
        {
            "type": "line",
            "value": "És monda: Bocsáss el engem, mert feljött a hajnal. És monda Jákób: Nem bocsátlak el téged, míg meg nem áldasz engemet."
        },
        {
            "type": "line",
            "value": "És monda néki: Mi a te neved? És ő monda: Jákób."
        },
        {
            "type": "line",
            "value": "Amaz pedig monda: Nem Jákóbnak mondatik ezután a te neved, hanem Izráelnek; mert küzdöttél Istennel és emberekkel, és győztél."
        },
        {
            "type": "line",
            "value": "És megkérdé Jákób, és monda: Mondd meg, kérlek, a te nevedet. Az pedig monda: Ugyan miért kérded az én nevemet? És megáldá őt ott."
        },
        {
            "type": "line",
            "value": "Nevezé azért Jákób annak a helynek nevét Peniélnek: mert látám az Istent színről színre, és megszabadult az én lelkem."
        },
        {
            "type": "line",
            "value": "És a nap felkél vala rajta, amint elméne Peniél mellett, ő pedig sántít vala csípőjére."
        },
        {
            "type": "line",
            "value": "Azért nem eszik Izráel fiai a csípő forgócsontjának inahúsát mind e mai napig, mivelhogy illetve vala Jákób csípője forgócsontjának inahúsa."
        }
    ]
}
