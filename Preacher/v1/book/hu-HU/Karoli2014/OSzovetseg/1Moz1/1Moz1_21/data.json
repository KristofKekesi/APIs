{
   "meta": {
   "type": "text",
   "name": "21. Fejezet"
   },
   "data": [
        {
            "type": "line",
            "value": "Az Úr pedig meglátogatá Sárát, amint mondotta vala, és akképpen cselekedék az Úr Sárával, amiképpen szólott vala."
        },
        {
            "type": "line",
            "value": "Mert fogada Sára az ő méhében, és szüle fiat Ábrahámnak az ő vénségében, abban az időben, melyet mondott vala néki az Isten."
        },
        {
            "type": "line",
            "value": "És nevezé Ábrahám az ő fiának nevét, aki néki született vala, akit szült vala néki Sára, Izsáknak:"
        },
        {
            "type": "line",
            "value": "És körülmetélé Ábrahám az ő fiát Izsákot, nyolcnapos korában, amint parancsolta vala néki az Isten."
        },
        {
            "type": "line",
            "value": "Ábrahám pedig száz esztendős vala, mikor születék néki az ő fia Izsák."
        },
        {
            "type": "line",
            "value": "És monda Sára: Nevetést szerzett az Isten, énnékem; aki csak hallja, nevet rajtam."
        },
        {
            "type": "line",
            "value": "Ismét monda: Ki mondotta volna Ábrahámnak, hogy Sára fiakat szoptat? s ímé fiat szültem vénségére."
        },
        {
            "type": "line",
            "value": "És felnevekedék a gyermek, és elválasztaték; Ábrahám pedig nagy vendégséget szerze azon a napon, amelyen Izsák elválasztaték."
        },
        {
            "type": "line",
            "value": "Mikor pedig Sára nevetgélni látá az Égyiptombéli Hágárnak fiát, kit Ábrahámnak szült vala,"
        },
        {
            "type": "line",
            "value": "Monda Ábrahámnak: Kergesd el ezt a szolgálót az ő fiával egybe, mert nem lesz örökös e szolgáló fia az én fiammal, Izsákkal."
        },
        {
            "type": "line",
            "value": "Ábrahámnak pedig igen nehéznek látszék e dolog, az ő fiáért."
        },
        {
            "type": "line",
            "value": "De monda az Isten Ábrahámnak: Ne lássék előtted nehéznek a gyermeknek és a szolgálónak dolga; valamit mond néked Sára, engedj az ő szavának, mert Izsákról neveztetik a te magod."
        },
        {
            "type": "line",
            "value": "Mindazáltal a szolgálóleány fiát is néppé teszem, mivelhogy a te magod ő."
        },
        {
            "type": "line",
            "value": "Felkele azért Ábrahám jó reggel, és vőn kenyeret és egy tömlő vizet, és adá Hágárnak, és feltevé azt és a gyermeket annak vállára s elbocsátá. Az pedig elméne, és bujdosék a Beérseba pusztájában."
        },
        {
            "type": "line",
            "value": "Hogy elfogyott a víz a tömlőből, letevé a gyermeket egy bokor alá."
        },
        {
            "type": "line",
            "value": "És elméne s leüle által ellenébe mintegy nyillövésnyi távolságra; mert azt mondja vala: Ne lássam mikor a gyermek meghal. Leüle tehát által ellenébe, és fölemelé szavát és síra."
        },
        {
            "type": "line",
            "value": "Meghallá pedig Isten a gyermeknek szavát, és kiálta az Isten angyala az égből Hágárnak, és monda néki: Mi lelt téged Hágár? ne félj, mert az Isten meghallotta a gyermeknek szavát, ott ahol van."
        },
        {
            "type": "line",
            "value": "Kelj fel, vedd fel a gyermeket, és viseld gondját, mert nagy néppé teszem őt."
        },
        {
            "type": "line",
            "value": "És megnyitá Isten az ő szemeit, és láta egy vízforrást, oda méne azért, és megtölté a tömlőt vízzel, és inni ada a gyermeknek."
        },
        {
            "type": "line",
            "value": "És vala Isten a gyermekkel, s az felnövekedék, és lakik vala a pusztában, és lőn íjásszá."
        },
        {
            "type": "line",
            "value": "Lakozék pedig Párán pusztájában, és vőn néki anyja feleséget Égyiptom földéről."
        },
        {
            "type": "line",
            "value": "És lőn abban az időben, hogy Abimélek és Pikhól annak hadvezére megszólíták Ábrahámot mondván: Az Isten van te veled mindenben, amit cselekszel."
        },
        {
            "type": "line",
            "value": "Mostan azért esküdj meg énnékem az Istenre itt, hogy sem én ellenem, sem fiam, sem unokám ellen álnokságot nem cselekszel, hanem azzal a szeretettel, amelylyel én te irántad viseltettem, viseltetel te is én irántam és az ország iránt, amelyben jövevény voltál."
        },
        {
            "type": "line",
            "value": "És monda Ábrahám: Én megesküszöm."
        },
        {
            "type": "line",
            "value": "Megdorgálá pedig Ábrahám Abiméleket a kútért, melyet erővel elvettek vala az Abimélek szolgái."
        },
        {
            "type": "line",
            "value": "És monda Abimélek: Nem tudom kicsoda mívelte e dolgot; te sem jelentetted nekem, s én sem hallottam, hanem csak ma."
        },
        {
            "type": "line",
            "value": "Vett azért Ábrahám juhokat, barmokat és adá Abiméleknek; és egymással szövetséget kötének."
        },
        {
            "type": "line",
            "value": "És külön állíta Ábrahám a nyájból hét juhot."
        },
        {
            "type": "line",
            "value": "És monda Abimélek Ábrahámnak: Mire való e hét juh, melyet külön állítál?"
        },
        {
            "type": "line",
            "value": "És felele Ábrahám: Ezt a hét juhot vedd tőlem, hogy bizonyságul legyenek nékem, hogy én ástam ezt a kútat."
        },
        {
            "type": "line",
            "value": "Azért nevezék azt a helyet Beérsebának, mivelhogy ott esküdtek vala meg mind a ketten."
        },
        {
            "type": "line",
            "value": "Megköték tehát a szövetséget Beérsebában, és felkele Abimélek és Pikhól annak hadvezére és visszatérének a Filiszteusok földére."
        },
        {
            "type": "line",
            "value": "Ábrahám pedig tamariskusfákat ültete Beérsebában, és segítségül hívá ott az örökkévaló Úr Istennek nevét."
        },
        {
            "type": "line",
            "value": "És sok ideig tartózkodék Ábrahám a Filiszteusok földén."
        }
    ]
}
