{
   "meta": {
   "type": "text",
   "name": "40. Fejezet"
   },
   "data": [
        {
            "type": "line",
            "value": "És lőn ezekután, hogy az égyiptomi király pohárnoka és sütőmestere vétkezének az ő urok ellen, az égyiptomi király ellen."
        },
        {
            "type": "line",
            "value": "Megharaguvék azért a Faraó az ő két főemberére, a főpohárnokra, és a fősütőmesterre."
        },
        {
            "type": "line",
            "value": "És fogságba vetteté azokat a testőrök főhadnagyának házában levő tömlöcbe, arra a helyre, ahol fogva vala József."
        },
        {
            "type": "line",
            "value": "A testőrök főhadnagya pedig Józsefet rendelé melléjük és szolgála nékik. És jó ideig valának fogságban."
        },
        {
            "type": "line",
            "value": "És az égyiptomi király pohárnoka és sütőmestere, akik a tömlöcben fogva valának, látának álmot mindketten; mindegyik külön álmot, azon egy éjjel, mindegyik az ő álmának értelme szerint."
        },
        {
            "type": "line",
            "value": "És beméne hozzájok József reggel, látá, hogy ímé bánkódnak vala."
        },
        {
            "type": "line",
            "value": "És megkérdé a Faraó főembereit, akik az ő ura házánál vele együtt fogva valának, mondván: Miért oly komor ma a ti orcátok?"
        },
        {
            "type": "line",
            "value": "És mondának néki: Álmot láttunk és nincsen aki megfejtse azt. És monda nékik József: A megfejtés nem Isten dolga-é? mondjátok el, kérlek, nékem."
        },
        {
            "type": "line",
            "value": "Elbeszélé azért a főpohárnok az ő álmát Józsefnek, és monda néki: Álmomban ímé egy szőlőtő vala előttem;"
        },
        {
            "type": "line",
            "value": "És a szőlőtőn három szál vessző vala, s alighogy bimbózék, virágozék, és gerézdjei megérlelék a szőlőszemeket."
        },
        {
            "type": "line",
            "value": "A Faraó pohara pedig az én kezemben vala, és én vevém a szőlőszemeket és facsarám a Faraó poharába, és adom vala a poharat a Faraó kezébe."
        },
        {
            "type": "line",
            "value": "És monda néki József: Ez annak a megfejtése: a három vesszőszál, három nap."
        },
        {
            "type": "line",
            "value": "Harmadnap múlva a Faraó felmagasztalja a te fejedet, és visszahelyez téged hivatalodba, és adod a Faraó kezébe az ő poharát, az elébbi tiszted szerint, mikor az ő pohárnokja valál."
        },
        {
            "type": "line",
            "value": "Csakhogy azután megemlékezzél rólam, mikor néked jól lesz dolgod, és cselekedjél, kérlek, irgalmasságot velem, emlékezzél meg rólam a Faraó előtt és szabadíts meg engem e házból."
        },
        {
            "type": "line",
            "value": "Mert lopva hoztak el engem a héberek földéről, és itt sem cselekedtem semmit, hogy a tömlöcbe vessenek."
        },
        {
            "type": "line",
            "value": "És látá a fősütőmester, hogy jól magyaráz vala és monda Józsefnek: Álmodtam én is, hogy ímé három kosár kalács vala fejemen."
        },
        {
            "type": "line",
            "value": "A felső kosárban pedig valának a Faraónak mindenféle süteményei, és a madarak eszik vala azokat a kosárból, az én fejemről."
        },
        {
            "type": "line",
            "value": "És felele József és monda: Ez annak a magyarázatja: a három kosár, három nap."
        },
        {
            "type": "line",
            "value": "Harmadnap múlva fejedet véteti a Faraó és fára akasztat fel téged, és a madarak leeszik rólad húsodat."
        },
        {
            "type": "line",
            "value": "S lőn harmadnapon a Faraó születése napja, és vendégséget szerze minden ő szolgáinak, s akkor a főpohárnokot és a fősütőmestert is fölvevé szolgái közé."
        },
        {
            "type": "line",
            "value": "És a főpohárnokot visszahelyezé pohárnokságába, és nyújtotta a poharat a Faraó kezébe."
        },
        {
            "type": "line",
            "value": "A fősütőmestert pedig felakasztatá; amiképpen magyarázta vala nékik József."
        },
        {
            "type": "line",
            "value": "És nem emlékezék meg a főpohárnok Józsefről, hanem elfelejtkezék róla."
        }
    ]
}
