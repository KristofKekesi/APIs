{
   "meta": {
   "type": "text",
   "name": "47. Fejezet"
   },
   "data": [
        {
            "type": "line",
            "value": "Elméne azért József és tudtára adá a Faraónak, és monda: Az én atyám és atyámfiai, juhaikkal, barmaikkal és mindenökkel valamijök volt, ide jöttek Kanaán földéről; és most Gósen földén vannak."
        },
        {
            "type": "line",
            "value": "És vőn ötöt az ő testvérei közül, és állítá őket a Faraó elé."
        },
        {
            "type": "line",
            "value": "És monda a Faraó a József testvéreinek: Mi a ti életmódotok? És mondának a Faraónak: Juhpásztorok a te szolgáid, mi is, mint a mi atyáink."
        },
        {
            "type": "line",
            "value": "És mondának a Faraónak: Azért jöttünk, hogy e földön tartózkodjunk, mert a te szolgáid barmainak nincs legelője, mivelhogy elhatalmazott az éhség Kanaán földén: hadd lakjanak azért most a te szolgáid Gósen földén."
        },
        {
            "type": "line",
            "value": "És szóla a Faraó Józsefnek, mondván: A te atyád és a te atyádfiai jöttek te hozzád."
        },
        {
            "type": "line",
            "value": "Égyiptom földe ímé előtted van; e föld legjobb részében telepítsd le a te atyádat és atyádfiait, lakozzanak a Gósen földén: ha pedig tudod, hogy vannak közöttök arra termett emberek, tedd azokat az én barmaim gondviselőivé."
        },
        {
            "type": "line",
            "value": "Bevivé József Jákóbot is az ő atyját, és állítá őt a Faraó elé. És köszönté Jákób a Faraót."
        },
        {
            "type": "line",
            "value": "És monda a Faraó Jákóbnak: Hány esztendős vagy?"
        },
        {
            "type": "line",
            "value": "Monda pedig Jákób a Faraónak: Az én bujdosásom esztendeinek napjai száz harminc esztendő; kevesek és nyomorúságosak voltak az én életem esztendeinek napjai, és nem érték el az én atyáim élete esztendeinek napjait, ameddig ők bujdostak."
        },
        {
            "type": "line",
            "value": "És megáldá Jákób a Faraót, és kiméne a Faraó elől."
        },
        {
            "type": "line",
            "value": "Megtelepíté tehát József az ő atyját és atyjafiait, és ada nékik birtokot Égyiptom földén, annak a földnek legjobb részében a Rameszesz földén; amint megparancsolta vala a Faraó."
        },
        {
            "type": "line",
            "value": "És ellátja vala József az ő atyját és atyjafiait, és az ő atyjának egész házanépét kenyérrel, gyermekeik számához képest."
        },
        {
            "type": "line",
            "value": "És kenyér nem vala az egész föld kerekségén, mert igen nagy vala az éhség, és elalélt vala Égyiptom földe, és a Kanaán földe az éhség miatt."
        },
        {
            "type": "line",
            "value": "József pedig mind összeszedé a pénzt, ami találtatik vala Égyiptomnak és Kanaánnak földén a gabonáért, amelyet azok vesznek vala; és bévivé József a pénzt a Faraó házába."
        },
        {
            "type": "line",
            "value": "És mikor elfogyott a pénz Égyiptom földéről is, Kanaán földéről is, egész Égyiptom Józsefhez méne, mondván: Adj nékünk kenyeret, miért haljunk meg szemed láttára, azért hogy nincs pénz?"
        },
        {
            "type": "line",
            "value": "És monda József: Hozzátok ide barmaitokat, és adok néktek a ti barmaitokért, ha nincs pénz."
        },
        {
            "type": "line",
            "value": "És elvivék barmaikat Józsefhez, és ada nékik József kenyeret lovakért, juhokért, ökrökért és szamarakért: és eltartá őket abban az esztendőben kenyérrel az ő barmaik összeségéért."
        },
        {
            "type": "line",
            "value": "Mikor pedig elmúlék az esztendő, menének hozzá a második esztendőben, és mondának néki: Nem titkolhatjuk el uramtól, hogy bizony elfogyott a pénz, és a barom-nyájak mind uramnál vannak, amint látja az én uram semmi sem maradt, csak testünk és földünk."
        },
        {
            "type": "line",
            "value": "Miért vesszünk el szemed láttára mind magunk, mind földünk? végy meg minket és földünket kenyéren, és mi és a mi földünk szolgái leszünk a Faraónak; csak adj magot, hogy éljünk s ne haljunk meg, és a föld ne pusztuljon el."
        },
        {
            "type": "line",
            "value": "Megvevé azért József egész Égyiptom földét a Faraó részére, mert az Égyiptombeliek mind eladák az ő földjöket, mivelhogy erőt vett vala rajtok az éhség. És a föld a Faraóé lőn."
        },
        {
            "type": "line",
            "value": "A népet pedig egyik városból a másikba telepíté Égyiptom egyik határszélétől másik széléig."
        },
        {
            "type": "line",
            "value": "Csak a papok földét nem vevé meg, mert a papoknak szabott részök vala a Faraótól és abból a szabott részből élnek vala, amit nékik a Faraó ád vala; annak okáért, nem adák el az ő földjöket."
        },
        {
            "type": "line",
            "value": "És monda József a népnek: Ímé megvettelek titeket a mai napon, és a ti földeteket a Faraónak. Ímhol számotokra a mag, vessétek be a földet."
        },
        {
            "type": "line",
            "value": "És takaráskor adjatok a Faraónak egy ötödrészt; négy rész pedig legyen a tiétek, a mező bevetésére és éléstekre, mind magatoknak, mind házatok népének, és gyermekeiteknek eledelül."
        },
        {
            "type": "line",
            "value": "És mondának: Életünket megtartottad; hadd találjunk kegyelmet uram szemei előtt, és szolgái leszünk a Faraónak."
        },
        {
            "type": "line",
            "value": "És törvénynyé tevé azt József mind e mai napig Égyiptom földén, hogy a Faraóé az ötödrész, csak a papok földe, egyedűl az nem volt a Faraóé."
        },
        {
            "type": "line",
            "value": "Lakozék azért Izráel Égyiptom földében a Gósen földén, és ott megöröködének, s megszaporodának és megsokasodának felette igen."
        },
        {
            "type": "line",
            "value": "Jákób pedig tizenhét esztendeig él vala Égyiptom földén, és Jákób élete esztendeinek napjai száz negyvenhét esztendő."
        },
        {
            "type": "line",
            "value": "És elközelgetének Izráel halálának napjai, és hívatá az ő fiát Józsefet, s monda néki: Ha én te előtted kedves vagyok, kérlek tedd a kezedet tomporom alá, és légy hozzám szeretettel és hűséggel: Kérlek ne temess el engem Égyiptomban."
        },
        {
            "type": "line",
            "value": "Midőn elaluszom az én atyáimmal, vígy ki engem Égyiptomból és temess el az ő sírjokba. És monda: Én a te beszéded szerint cselekszem."
        },
        {
            "type": "line",
            "value": "És monda: Esküdjél meg nékem! és megesküvék néki. És leborula Izráel az ágy fejére."
        }
    ]
}
