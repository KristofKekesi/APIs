{
   "meta": {
   "type": "text",
   "name": "9. Fejezet"
   },
   "data": [
        {
            "type": "line",
            "value": "Azután megáldá Isten Noét és az ő fiait, és azt mondá nékik: Szaporodjatok és sokasodjatok, és töltsétek be a földet."
        },
        {
            "type": "line",
            "value": "És féljen és rettegjen tőletek a földnek minden állatja az égnek minden madara: minden ami nyüzsög a földön, és a tengernek minden hala kezetekbe adatott;"
        },
        {
            "type": "line",
            "value": "Minden mozgó állat, amely él, legyen nektek eledelül; amint a zöld füvet, nektek adtam mindazokat."
        },
        {
            "type": "line",
            "value": "Csak a húst az őt elevenítő vérrel meg ne egyétek."
        },
        {
            "type": "line",
            "value": "De a ti véreteket, amelyben van a ti éltetek, számon kérem; számon kérem minden állattól, azonképpen az embertől, kinek-kinek atyjafiától számon kérem az ember életét."
        },
        {
            "type": "line",
            "value": "Aki ember-vért ont, annak vére ember által ontassék ki; mert Isten a maga képére teremté az embert."
        },
        {
            "type": "line",
            "value": "Ti pedig szaporodjatok és sokasodjatok, nyüzsögjetek a földön és sokasodjatok azon."
        },
        {
            "type": "line",
            "value": "És szóla az Isten Noénak és vele az ő fiainak, mondván:"
        },
        {
            "type": "line",
            "value": "Én pedig ímé szövetséget szerzek ti veletek és a ti magvatokkal ti utánnatok."
        },
        {
            "type": "line",
            "value": "És minden élő állattal, mely veletek van: madárral, barommal, minden mezei vaddal, mely veletek van; mindattól kezdve ami a bárkából kijött, a földnek minden vadjáig."
        },
        {
            "type": "line",
            "value": "Szövetséget kötök ti veletek, hogy soha ezután el nem vész özönvíz miatt minden test; és soha sem lesz többé özönvíz a földnek elvesztésére."
        },
        {
            "type": "line",
            "value": "És monda az Isten: Ez a jele a szövetségnek, melyet én örök időkre szerzek közöttem és ti köztetek, és minden élő állat között, mely ti veletek van:"
        },
        {
            "type": "line",
            "value": "Az én ívemet helyeztetem a felhőkbe, s ez lesz jele a szövetségnek közöttem és a föld között."
        },
        {
            "type": "line",
            "value": "És lészen, hogy mikor felhővel borítom be a földet, meglátszik az ív a felhőben."
        },
        {
            "type": "line",
            "value": "És megemlékezem az én szövetségemről, mely van én közöttem és ti közöttetek, és minden testből való élő állat között; és nem lesz többé a víz özönné minden testnek elvesztésére."
        },
        {
            "type": "line",
            "value": "Azért legyen tehát az ív a felhőben, hogy lássam azt és megemlékezzem az örökkévaló szövetségről Isten között és minden testből való élő állat között, mely a földön van."
        },
        {
            "type": "line",
            "value": "És monda Isten Noénak: Ez ama szövetségnek jele, melyet szerzettem én közöttem és minden test között, mely a földön van."
        },
        {
            "type": "line",
            "value": "Valának pedig Noé fiai, kik a bárkából kijöttek vala: Sém és Khám és Jáfet. Khám pedig Kanaánnak atyja."
        },
        {
            "type": "line",
            "value": "Ezek hárman a Noé fiai s ezektől népesedék meg az egész föld."
        },
        {
            "type": "line",
            "value": "Noé pedig földmívelő kezde lenni, és szőlőt ültete."
        },
        {
            "type": "line",
            "value": "És ivék a borból, s megrészegedék, és meztelenen vala sátra közepén."
        },
        {
            "type": "line",
            "value": "Khám pedig, Kanaánnak atyja, meglátá az ő atyjának mezítelenségét, és hírül adá künnlevő két testvérének."
        },
        {
            "type": "line",
            "value": "Akkor Sém és Jáfet ruhát ragadván, azt mindketten vállokra veték, és háttal menve takarák be atyjok mezítelenségét; s arccal hátra meg sem láták atyjok mezítelenségét."
        },
        {
            "type": "line",
            "value": "Hogy felserkene Noé mámorából, és megtudá amit vele az ő kisebbik fia cselekedett vala:"
        },
        {
            "type": "line",
            "value": "Monda: Átkozott Kanaán! Szolgák szolgája legyen atyjafiai közt."
        },
        {
            "type": "line",
            "value": "Azután monda: Áldott az Úr, Sémnek Istene, néki légyen szolgája Kanaán!"
        },
        {
            "type": "line",
            "value": "Terjessze ki Isten Jáfetet, lakozzék Sémnek sátraiban; légyen néki szolgája a Kanaán!"
        },
        {
            "type": "line",
            "value": "Éle pedig Noé az özönvíz után háromszáz ötven esztendeig."
        },
        {
            "type": "line",
            "value": "És vala Noé egész életének ideje kilencszáz ötven esztendő; és meghala."
        }
    ]
}
