{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Lőn pedig, hogy az emberek sokasodni kezdének a föld színén, és leányaik születének."
        },
        {
            "type": "line",
            "value": "És láták az Istennek fiai az emberek leányait, hogy szépek azok, és vevének magoknak feleségeket mind azok közül, kiket megkedvelnek vala."
        },
        {
            "type": "line",
            "value": "És monda az Úr: Ne maradjon az én lelkem örökké az emberben, mivelhogy ő test; legyen életének ideje száz húsz esztendő."
        },
        {
            "type": "line",
            "value": "Az óriások valának a földön abban az időben, sőt még azután is, mikor az Isten fiai bémenének az emberek leányaihoz, és azok gyermekeket szűlének nékik. Ezek ama hatalmasok, kik eleitől fogva híres-neves emberek voltak."
        },
        {
            "type": "line",
            "value": "És látá az Úr, hogy megsokasult az ember gonoszsága a földön, és hogy szíve gondolatának minden alkotása szüntelen csak gonosz."
        },
        {
            "type": "line",
            "value": "Megbáná azért az Úr, hogy teremtette az embert a földön, és bánkódék az ő szívében."
        },
        {
            "type": "line",
            "value": "És monda az Úr: Eltörlöm az embert, akit teremtettem, a földnek színéről; az embert, a barmot, a csúszó-mászó állatokat, és az ég madarait; mert bánom, hogy azokat teremtettem."
        },
        {
            "type": "line",
            "value": "De Noé kegyelmet talála az Úr előtt."
        },
        {
            "type": "line",
            "value": "Noénak pedig ez a története: Noé igaz, tökéletes férfiú vala a vele egykorúak között. Istennel jár vala Noé."
        },
        {
            "type": "line",
            "value": "És nemze Noé három fiat: Sémet, Khámot és Jáfetet."
        },
        {
            "type": "line",
            "value": "A föld pedig romlott vala Isten előtt és megtelék a föld erőszakoskodással."
        },
        {
            "type": "line",
            "value": "Tekinte azért Isten a földre, és ímé meg vala romolva, mert minden test megrontotta vala az ő útát a földön."
        },
        {
            "type": "line",
            "value": "Monda azért Isten Noénak: Minden testnek vége elérkezett előttem, mivelhogy a föld erőszakoskodással telt meg általok: és ímé elvesztem őket a földdel egybe."
        },
        {
            "type": "line",
            "value": "Csinálj magadnak bárkát gófer fából, rekesztékeket csinálj a bárkában, és szurkozd meg belől és kivűl szurokkal."
        },
        {
            "type": "line",
            "value": "Ekképpen csináld pedig azt: A bárka hossza háromszáz sing legyen, a szélessége ötven sing, és a magassága harminc sing."
        },
        {
            "type": "line",
            "value": "Ablakot csinálj a bárkán, és egy singnyire hagyd azt felülről; a bárka ajtaját pedig oldalt csináld; alsó, közép, és harmad padlásúvá csináld azt."
        },
        {
            "type": "line",
            "value": "Én pedig ímé özönvizet hozok a földre, hogy elveszessek minden testet, amelyben élő lélek van az ég alatt; valami a földön van, elvész."
        },
        {
            "type": "line",
            "value": "De te veled szövetséget kötök, és bemégy a bárkába, te és a te fiaid, feleséged és a te fiaidnak feleségei teveled."
        },
        {
            "type": "line",
            "value": "És minden élőből, s minden testből, mindenből kettőt-kettőt vígy be a bárkába, hogy veled együtt életben maradjanak: hímek és nőstények legyenek."
        },
        {
            "type": "line",
            "value": "A madarak közül az ő nemök szerint, a barmok közül az ő nemök szerint és a földnek minden csúszó-mászó állatjai közül az ő nemök szerint; mindenből kettő-kettő menjen be hozzád, hogy életben maradjanak."
        },
        {
            "type": "line",
            "value": "Te pedig szerezz magadnak mindenféle eledelt, mely megehető, és takarítsd be magadhoz, hogy neked is, azoknak is legyen eledelül."
        },
        {
            "type": "line",
            "value": "És úgy cselekedék Noé; amint parancsolta vala néki Isten, mindent akképpen cselekedék."
        }
    ]
}
