{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "Feljöve azért Ábrám Égyiptomból, ő és az ő felesége, és mindene valamije vala, és Lót is ő vele, a déli tartományba."
        },
        {
            "type": "line",
            "value": "Ábrám pedig igen gazdag vala barmokkal, ezüsttel és aranynyal."
        },
        {
            "type": "line",
            "value": "És méne helyről helyre délfelől mind Béthelig, oda ahol először vala az ő sátora, Béthel és Hái között."
        },
        {
            "type": "line",
            "value": "Annak az oltárnak helyére, melyet ott elsőben készített vala: és segítségűl hívá ott Ábrám az Úrnak nevét."
        },
        {
            "type": "line",
            "value": "Lótnak is pedig, aki Ábrámmal jár vala, valának juhai, ökrei és sátorai."
        },
        {
            "type": "line",
            "value": "És nem bírá meg őket az a föld, hogy együtt lakjanak, mert sok jószáguk vala, és nem lakhatának együtt."
        },
        {
            "type": "line",
            "value": "Versengés is támada az Ábrám barompásztorai között, és a Lót barompásztorai között; és a Kananeusok és a Perizeusok is ott laknak vala akkor azon a földön."
        },
        {
            "type": "line",
            "value": "Monda azért Ábrám Lótnak: Ne legyen versengés közöttem és közötted, se az én pásztoraim között és a te pásztoraid között: hiszen atyafiak vagyunk."
        },
        {
            "type": "line",
            "value": "Avagy nincsen-é előtted mind az egész föld? Válj el kérlek, tőlem; ha te balra tartasz, én jobbra megyek; ha te jobbra menéndesz, én balra térek."
        },
        {
            "type": "line",
            "value": "Felemelé azért Lót az ő szemeit, és látá, hogy a Jordán egész melléke bővizű föld; mert minekelőtte elvesztette volna az Úr Sodomát és Gomorát, mind Coárig olyan vala az, mint az Úr kertje, mint Égyiptom földe."
        },
        {
            "type": "line",
            "value": "És választá Lót magának a Jordán egész mellékét, és elköltözék Lót kelet felé: és elválának egymástól."
        },
        {
            "type": "line",
            "value": "Ábrám lakozik vala a Kanaán földén, Lót pedig lakozik vala a Jordán-melléki városokban, és sátoroz vala Sodomáig."
        },
        {
            "type": "line",
            "value": "Sodoma lakosai pedig nagyon gonoszok és bűnösök valának az Úr előtt."
        },
        {
            "type": "line",
            "value": "Az Úr pedig monda Ábrámnak, minekutánna elválék tőle Lót: Emeld fel szemeidet és tekints arról a helyről, ahol vagy, északra, délre, keletre és nyugotra."
        },
        {
            "type": "line",
            "value": "Mert mind az egész földet, amelyet látsz, néked adom, és a te magodnak örökre."
        },
        {
            "type": "line",
            "value": "És olyanná tészem a te magodat, mint a földnek pora, hogyha valaki megszámlálhatja a földnek porát, a te magod is megszámlálható lesz."
        },
        {
            "type": "line",
            "value": "Kelj fel, járd be ez országot hosszában és széltében: mert néked adom azt."
        },
        {
            "type": "line",
            "value": "Elébb mozdítá azért sátorát Ábrám, és elméne, és lakozék Mamré tölgyesében, mely Hebronban van, és oltárt építe ott az Úrnak."
        }
    ]
}
