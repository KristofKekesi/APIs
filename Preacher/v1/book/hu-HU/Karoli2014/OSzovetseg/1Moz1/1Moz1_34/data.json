{
   "meta": {
   "type": "text",
   "name": "34. Fejezet"
   },
   "data": [
        {
            "type": "line",
            "value": "Kiméne pedig Dína, Leának leánya, kit Jákóbnak szűlt vala, hogy meglátogassa annak a földnek leányait."
        },
        {
            "type": "line",
            "value": "És meglátá őt Sekhem, a Khivveus Khámornak, az ország fejedelmének fia, és elragadá őt, és vele hála és erőszakot tesz vala rajta."
        },
        {
            "type": "line",
            "value": "És ragaszkodék az ő lelke Dínához a Jákób leányához, és megszereté a leányt és szívéhez szól vala a leánynak."
        },
        {
            "type": "line",
            "value": "Szóla pedig Sekhem Khámornak az ő atyjának, mondván: Vedd nékem feleségűl ezt a leányt."
        },
        {
            "type": "line",
            "value": "És meghallá Jákób, hogy megszeplősítette Dínát, az ő leányát, fiai pedig a mezőn valának a barommal, azért veszteg marada Jákób, míg azok megjövének."
        },
        {
            "type": "line",
            "value": "És kiméne Khámor, Sekhem atyja Jákóbhoz, hogy szóljon vele."
        },
        {
            "type": "line",
            "value": "Mikor Jákób fiai megjövének a mezőről és meghallák a dolgot, elkeseredének s nagyon megharaguvának azok az emberek, azért hogy ocsmányságot cselekedett Izráelben, Jákób leányával hálván, aminek nem kellett volna történni."
        },
        {
            "type": "line",
            "value": "És szóla nékik Khámor, mondván: Az én fiam Sekhem, lelkéből szereti a ti leányotokat, kérlek, adjátok azt néki feleségűl."
        },
        {
            "type": "line",
            "value": "És szerezzetek velünk sógorságot: a ti leányaitokat adjátok nékünk, és a mi leányainkat vegyétek magatoknak,"
        },
        {
            "type": "line",
            "value": "És lakjatok velünk; a föld előttetek van, lakjátok, s kereskedjetek rajta és bírjátok azt."
        },
        {
            "type": "line",
            "value": "Sekhem is monda a Dína atyjának és az ő bátyjainak: Hadd találjak kedvet előttetek, és valamit mondotok nékem, megadom."
        },
        {
            "type": "line",
            "value": "Akármily nagy jegyadományt és ajándékot kivántok, megadom amint mondjátok nékem, csak adjátok nékem a leányt feleségűl."
        },
        {
            "type": "line",
            "value": "A Jákób fiai pedig álnokul felelének Sekhemnek és Khámornak az ő atyjának, és szólának, mivelhogy megszeplősítette Dínát az ő húgokat,"
        },
        {
            "type": "line",
            "value": "És mondának nékik: Nem mívelhetjük e dolgot, hogy a mi húgunkat körűlmetélkedetlen férfiúnak adjuk; mert ez nékünk gyalázat volna."
        },
        {
            "type": "line",
            "value": "Veletek csak úgy egyezünk, ha hasonlókká lesztek hozzánk, hogy minden férfiú körűlmetélkedjék ti köztetek."
        },
        {
            "type": "line",
            "value": "Így a mi leányainkat néktek adjuk, és a ti leányaitokat magunknak vesszük, veletek lakozunk, és egy néppé leszünk;"
        },
        {
            "type": "line",
            "value": "Hogyha pedig nem hallgattok reánk, hogy körűlmetélkedjetek: felvesszük a mi leányunkat és elmegyünk."
        },
        {
            "type": "line",
            "value": "És tetszék azoknak beszéde Khámornak, és Sekhemnek a Khámor fiának."
        },
        {
            "type": "line",
            "value": "Nem is halasztá az ifjú a dolog véghezvitelét, mivelhogy igen szereti vala a Jákób leányát; néki pedig atyja házanépe között mindenkinél nagyobb becsűlete vala."
        },
        {
            "type": "line",
            "value": "Elméne azért Khámor és Sekhem az ő fia az ő városuk kapujába; és szólának az ő városuk férfiaival, mondván:"
        },
        {
            "type": "line",
            "value": "Ezek az emberek békességesek velünk, hadd lakjanak e földön, és kereskedjenek benne, mert ímé e föld elég tágas nékik; az ő leányaikat vegyük magunknak feleségűl, és a mi leányainkat adjuk nékik."
        },
        {
            "type": "line",
            "value": "De csak úgy egyeznek bele e férfiak, hogy velünk lakjanak és egy néppé legyenek velünk, ha minden férfiú körűlmetélkedik közöttünk, amiképpen ők is körűl vannak metélkedve."
        },
        {
            "type": "line",
            "value": "Nyájaik, jószáguk, és minden barmuk nemde nem miéink lesznek-é? csak egyezzünk meg velök, akkor velünk laknak."
        },
        {
            "type": "line",
            "value": "És engedének Khámornak, és Sekhemnek az ő fiának mindenek, akik az ő városa kapuján kijárnak vala, és körűlmetélkedék minden férfiú, aki az ő városa kapuján kijár vala."
        },
        {
            "type": "line",
            "value": "És lőn harmadnapon, mikor ezek a seb fájdalmában valának, a Jákób két fia, Simeon és Lévi, Dínának bátyjai, fegyvert ragadának s bátran a városra ütének és minden férfit megölének."
        },
        {
            "type": "line",
            "value": "Khámort, és az ő fiát Sekhemet fegyver élére hányák, és elvivék Dínát a Sekhem házából, és kimenének."
        },
        {
            "type": "line",
            "value": "A Jákób fiai a megölteknek esének és feldúlák a várost, mivelhogy megszeplősítették vala az ő húgokat."
        },
        {
            "type": "line",
            "value": "Azok juhait, barmait, szamarait, és valami a városban, és a mezőn vala, elvivék."
        },
        {
            "type": "line",
            "value": "És minden gazdagságukat, minden gyermekeiket és feleségeiket fogva vivék és elrablák, és mindent ami a házban vala."
        },
        {
            "type": "line",
            "value": "És monda Jákób Simeonnak és Lévinek: Megháborítottatok engem, és utálatossá tettetek e föld lakosai előtt, a Kananeusok és Perizeusok előtt; én pedig kevesed magammal vagyok, és ha összegyűlnek ellenem, levágnak, és eltörölnek engem, mind házam népével egybe."
        },
        {
            "type": "line",
            "value": "Azok pedig mondának: Hát mint tisztátalan személylyel, úgy kellett-é bánni a mi húgunkkal?"
        }
    ]
}
