{
   "meta": {
   "type": "text",
   "name": "50. Fejezet"
   },
   "data": [
        {
            "type": "line",
            "value": "József pedig az ő atyja orcájára borúla és siránkozék felette és csókolgatá őt."
        },
        {
            "type": "line",
            "value": "És megparancsolá József az ő szolgáinak, az orvosoknak, hogy balzsamozzák be az ő atyját; és bebalzsamozák az orvosok Izráelt."
        },
        {
            "type": "line",
            "value": "Mikor negyven nap eltelék, mert akkorra telnek be a bebalzsamozás napjai, siraták őt az Égyiptombeliek hetven napig."
        },
        {
            "type": "line",
            "value": "És elmúlának az ő siratásának napjai, és szóla József a Faraó házanépéhez, mondván: Ha kedves vagyok előttetek, szóljatok kérlek a Faraónak, mondván:"
        },
        {
            "type": "line",
            "value": "Az én atyám engem megesketett, mondván: Ímé én meghalok; az én síromba, melyet Kanaán földén ástam magamnak, oda temess el engem. Most hát kérlek, hadd menjek el, és temessem el az én atyámat, azután visszatérek."
        },
        {
            "type": "line",
            "value": "És monda a Faraó: Eredj el és temesd el a te atyádat, amint megesketett téged."
        },
        {
            "type": "line",
            "value": "Elméne azért József, hogy az ő atyját eltemesse, és vele együtt felmenének mind a Faraó szolgái, az ő házának vénei és Égyiptom földének minden vénei."
        },
        {
            "type": "line",
            "value": "Józsefnek is egész háznépe; és az ő bátyjai, és az ő atyjának háznépe; csak gyermekeiket, juhaikat és barmaikat hagyták a Gósen földén."
        },
        {
            "type": "line",
            "value": "Felmenének annakfelette ő vele szekerek is és lovagok, úgy hogy igen nagy sereg vala."
        },
        {
            "type": "line",
            "value": "Mikor eljutának Atád szérűjéhez, mely a Jordánon túl van, nagy és keserves sírással sírának ott. József pedig hét napig gyászolá az ő atyját."
        },
        {
            "type": "line",
            "value": "És láták az ország lakosai, a Kanaán népe azt a gyászt Atád szérűjénél, és mondának: Keserves gyásza ez az Égyiptombelieknek. Azért nevezék azt a helyet Ábel Micrajimnak, mely a Jordánon túl van."
        },
        {
            "type": "line",
            "value": "Akképpen cselekedének azért Jákóbbal az ő fiai, amiképpen megparancsolta vala nékik."
        },
        {
            "type": "line",
            "value": "Elvivék ugyanis őt az ő fiai Kanaán földére és eltemeték őt a Makpelah mezőnek barlangjába, melyet vett vala Ábrahám a mezővel együtt temetésre való örökségnek a Khitteus Efrontól Mamrénak átellenében."
        },
        {
            "type": "line",
            "value": "És visszatére József Égyiptomba, ő, és az ő atyjafiai, és mind azok, kik vele fölmentek vala az ő atyjának temetésére, minekutána eltemette az ő atyját."
        },
        {
            "type": "line",
            "value": "Amint láták József bátyjai, hogy az ő atyjok meghalt, ezt mondják vala: Hátha gyűlölni fog minket József, és visszaadja nékünk mindazt a gonoszt, amit rajta elkövettünk."
        },
        {
            "type": "line",
            "value": "Izenetet küldének azért Józsefhez, mondván: A te atyád megparancsolta nékünk az ő holta előtt, mondván:"
        },
        {
            "type": "line",
            "value": "Így szóljatok Józsefhez: Kérünk téged, bocsásd meg a te atyádfiainak vétkét és bűnöket, mert gonoszul cselekedtek te ellened. Most azért bocsásd meg azoknak vétkét, akik a te atyád Istenét szolgálják. József pedig sír vala, mikor ezt mondák néki."
        },
        {
            "type": "line",
            "value": "Járulának pedig ő hozzá az ő testvérei is, és leborúlának előtte és mondának: Ímé mi a te szolgáid vagyunk."
        },
        {
            "type": "line",
            "value": "József pedig monda: Ne féljetek: avagy Isten gyanánt vagyok-é én?"
        },
        {
            "type": "line",
            "value": "Ti gonoszt gondoltatok én ellenem, de Isten azt jóra gondolta fordítani, hogy cselekedjék úgy amint ma, hogy sok nép életét megtartsa."
        },
        {
            "type": "line",
            "value": "Most annakokáért ne féljetek: Eltartalak én titeket és a ti gyermekeiteket. És megvígasztalá őket és szívökre beszéle."
        },
        {
            "type": "line",
            "value": "József pedig Égyiptomban lakozék; mind ő, mind az ő atyjának házanépe. És éle József száz tíz esztendeig."
        },
        {
            "type": "line",
            "value": "És látá József Efraimtól harmad ízben való fiait. Manasse fiának Mákhirnak is születtek József térdén gyermekei."
        },
        {
            "type": "line",
            "value": "És monda József az ő testvéreinek: Én meghalok, de Isten bizonnyal meglátogat titeket és felvisz titeket e földről arra a földre, melyet esküvel ígért meg Ábrahámnak, Izsáknak és Jákóbnak."
        },
        {
            "type": "line",
            "value": "És megesketé József Izráel fiait, mondván: Mikor az Isten titeket bizonnyal meglátogat, vigyétek fel innen az én tetemeimet magatokkal."
        },
        {
            "type": "line",
            "value": "És meghala József száz tíz esztendős korában, és bebalzsamozák, és koporsóba tevék Égyiptomban."
        }
    ]
}
