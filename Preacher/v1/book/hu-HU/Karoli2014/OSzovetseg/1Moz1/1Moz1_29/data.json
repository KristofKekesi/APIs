{
   "meta": {
   "type": "text",
   "name": "29. Fejezet"
   },
   "data": [
        {
            "type": "line",
            "value": "Jákób azután lábára kelvén, elméne a napkeletre lakók földére."
        },
        {
            "type": "line",
            "value": "És látá, hogy ímé egy kút van a mezőben, és hogy ott három falka juh hever vala. Mert abból a kútból itatják vala a nyájakat; de a kútnak száján nagy kő vala:"
        },
        {
            "type": "line",
            "value": "Mikor pedig ott valamennyi nyáj összeverődik, elgördítik a követ a kút szájáról és megitatják a juhokat s ismét helyére teszik a követ, a kút szájára."
        },
        {
            "type": "line",
            "value": "És monda nékik Jákób: Honnan valók vagytok atyámfiai? És mondának: Háránból valók vagyunk."
        },
        {
            "type": "line",
            "value": "És monda nékik: Ismeritek-é Lábánt, a Nákhor fiát? s azok felelének: Ismerjük."
        },
        {
            "type": "line",
            "value": "Azután monda nékik: Egészségben van-é? s azok mondának: Egészségben van, és az ő leánya Rákhel ímhol jő a juhokkal."
        },
        {
            "type": "line",
            "value": "És monda Jákób: Ímé még nagy fenn van a nap, nincs ideje hogy betereljék a marhát: itassátok meg a juhokat, és menjetek, legeltessetek."
        },
        {
            "type": "line",
            "value": "Azok pedig felelének: Nem tehetjük míg valamennyi nyáj össze nem verődik, és el nem gördítik a követ a kút szájáról, hogy megitathassuk a juhokat."
        },
        {
            "type": "line",
            "value": "Még beszélget vala velök, mikor megérkezék Rákhel az ő atyja juhaival, melyeket legeltet vala."
        },
        {
            "type": "line",
            "value": "S lőn, amint meglátá Jákób Rákhelt, Lábánnak az ő anyja bátyjának leányát, és Lábánnak az ő anyja bátyjának juhait, odalépett Jákób és elgördíté a követ a kút szájáról, és megitatá Lábánnak az ő anyja bátyjának juhait."
        },
        {
            "type": "line",
            "value": "És megcsókolá Jákób Rákhelt, és nagy felszóval síra."
        },
        {
            "type": "line",
            "value": "S elbeszélé Jákób Rákhelnek, hogy ő az ő atyjának rokona és hogy Rebekának fia. Ez pedig elfuta, és megmondá az ő atyjának."
        },
        {
            "type": "line",
            "value": "És lőn mikor Lábán Jákóbnak, az ő húga fiának hírét hallá, eleibe futa, megölelé és megcsókolá őt, és bevivé az ő házába, és az mindeneket elbeszéle Lábánnak."
        },
        {
            "type": "line",
            "value": "És monda néki Lábán: Bizony én csontom és testem vagy te! És nála lakék egy hónapig,"
        },
        {
            "type": "line",
            "value": "És monda Lábán Jákóbnak: Avagy ingyen szolgálj-é engem azért, hogy atyámfia vagy? Mondd meg nékem, mi legyen a béred?"
        },
        {
            "type": "line",
            "value": "Vala pedig Lábánnak két leánya: a nagyobbiknak neve Lea, a kisebbiknek neve Rákhel."
        },
        {
            "type": "line",
            "value": "Leának pedig gyenge szemei valának, de Rákhel szép termetű és szép tekintetű vala."
        },
        {
            "type": "line",
            "value": "Megszereti vala azért Jákób Rákhelt, és monda: Szolgállak téged hét esztendeig Rákhelért, a te kisebbik leányodért."
        },
        {
            "type": "line",
            "value": "És monda Lábán: Jobb néked adnom őt, hogysem másnak adjam őt, maradj én nálam."
        },
        {
            "type": "line",
            "value": "Szolgála tehát Jákób Rákhelért hét esztendeig, s csak néhány napnak tetszék az neki, annyira szereti vala őt."
        },
        {
            "type": "line",
            "value": "És monda Jákób Lábánnak: Add meg nékem az én feleségemet: mert az én időm kitelt, hadd menjek be hozzá."
        },
        {
            "type": "line",
            "value": "És begyűjté Lábán annak a helynek minden népét, és szerze lakodalmat."
        },
        {
            "type": "line",
            "value": "Estve pedig vevé az ő leányát Leát, és bevivé hozzá, aki beméne ő hozzá."
        },
        {
            "type": "line",
            "value": "És Lábán az ő szolgálóját Zilpát, szolgálóul adá az ő leányának Leának."
        },
        {
            "type": "line",
            "value": "És reggelre kelve: Ímé ez Lea! Monda azért Lábánnak: Mit cselekedtél én velem? Avagy nem Rákhelért szolgáltalak-é én tégedet? Miért csaltál meg engem?"
        },
        {
            "type": "line",
            "value": "Lábán pedig monda: Nem szokás nálunk, hogy a kisebbiket oda adják a nagyobbik előtt."
        },
        {
            "type": "line",
            "value": "Töltsd ki ennek hetét, azután amazt is néked adjuk a szolgálatért, melylyel majd szolgálsz nálam még más hét esztendeig."
        },
        {
            "type": "line",
            "value": "Jákób tehát akképpen cselekedék, kitölté azt a hetet; ez pedig néki adá Rákhelt, az ő leányát feleségűl."
        },
        {
            "type": "line",
            "value": "És adá Lábán az ő leányának Rákhelnek, az ő szolgálóját Bilhát, hogy néki szolgálója legyen."
        },
        {
            "type": "line",
            "value": "És beméne Rákhelhez is, és inkább szereté Rákhelt, hogysem Leát és szolgála ő nála még más hét esztendeig."
        },
        {
            "type": "line",
            "value": "És meglátá az Úr Lea megvetett voltát, és megnyitá annak méhét. Rákhel pedig magtalan vala."
        },
        {
            "type": "line",
            "value": "Fogada azért Lea az ő méhében és szűle fiat, és nevezé nevét Rúbennek, mert azt mondja vala: Meglátta az Úr az én nyomorúságomat; most már szeretni fog engem az én férjem."
        },
        {
            "type": "line",
            "value": "Azután ismét teherbe esék és szűle fiat, és monda: Mivelhogy meghallotta az Úr megvetett voltomat, azért adta nékem ezt is; és nevezé nevét Simeonnak."
        },
        {
            "type": "line",
            "value": "És megint teherbe esék és szűle fiat, és monda: Most már ragaszkodni fog hozzám az én férjem, mert három fiat szűltem néki; azért nevezé nevét Lévinek."
        },
        {
            "type": "line",
            "value": "És ismét teherbe esék, és fiat szűle és mondá: Most már hálákat adok az Úrnak; azért nevezé nevét Júdának, és megszűnék a szűléstől."
        }
    ]
}
