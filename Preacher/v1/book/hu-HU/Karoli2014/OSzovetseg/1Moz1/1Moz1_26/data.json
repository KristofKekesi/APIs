{
   "meta": {
   "type": "text",
   "name": "26. Fejezet"
   },
   "data": [
        {
            "type": "line",
            "value": "Lőn pedig éhség az országban, amaz első éhség után, mely Ábrahám idejében vala. Elméne azért Izsák Abimélekhez a Filiszteusok királyához Gérárba."
        },
        {
            "type": "line",
            "value": "Mert megjelent vala néki az Úr és ezt mondotta vala: Ne menj alá Égyiptomba! lakjál azon a földön, melyet mondándok tenéked."
        },
        {
            "type": "line",
            "value": "Tartózkodjál ezen a földön, és én veled leszek és megáldalak téged; mert tenéked és a te magodnak adom mind ezeket a földeket, hogy megerősítsem az esküvést, melylyel megesküdtem Ábrahámnak a te atyádnak."
        },
        {
            "type": "line",
            "value": "És megsokasítom a te magodat mint az ég csillagait, és a te magodnak adom mind ezeket a földeket: és megáldatnak a te magodban a földnek minden nemzetségei;"
        },
        {
            "type": "line",
            "value": "Mivelhogy hallgata Ábrahám az én szavamra: és megtartotta a megtartandókat, parancsolataimat, rendeléseimet és törvényeimet."
        },
        {
            "type": "line",
            "value": "Lakozék azért Izsák Gérárban."
        },
        {
            "type": "line",
            "value": "És mikor annak a helynek lakosai az ő felesége felől kérdezősködének, azt mondja vala: én húgom ő. Mert fél vala azt mondani: én feleségem; gondolván: nehogy megöljenek engem e helynek lakosai Rebekáért, mivelhogy szép ábrázatú ő."
        },
        {
            "type": "line",
            "value": "És lőn idő multával, hogy Abimélek a Filiszteusok királya kitekintvén az ablakon, látá Izsákot enyelegni Rebekával az ő feleségével."
        },
        {
            "type": "line",
            "value": "Kiálta azért Abimélek Izsáknak, és monda: Ímé bizony feleséged ő; hogyan mondhattad tehát: húgom ő!? És monda neki Izsák: Mert azt gondolám, netalán még meg kell halnom miatta."
        },
        {
            "type": "line",
            "value": "És monda Abimélek: Miért mívelted ezt mi velünk? Kevésbe múlt, hogy feleségeddel nem hált valaki a nép közül, és bűnt hoztál volna mi reánk."
        },
        {
            "type": "line",
            "value": "Parancsola azért Abimélek mind az egész népnek, ezt mondván: Aki ezt az embert vagy ennek feleségét illeténdi, bizonynyal meg kell halnia."
        },
        {
            "type": "line",
            "value": "És vete Izsák azon a földön, és lett néki abban az esztendőben száz annyia, mert megáldá őt az Úr."
        },
        {
            "type": "line",
            "value": "És gyarapodék az a férfiú, és elébb-elébb megy vala a gyarapodásban, mígnem igen nagygyá lőn."
        },
        {
            "type": "line",
            "value": "És vala néki apró és öreg barma és sok cselédje, s irigykedének ezért reá a Filiszteusok."
        },
        {
            "type": "line",
            "value": "És mindazokat a kútakat, melyeket az ő atyjának szolgái Ábrahámnak az ő atyjának idejében ástak vala, behányák a Filiszteusok, és betölték azokat földdel."
        },
        {
            "type": "line",
            "value": "És monda Abimélek Izsáknak: Menj el közülünk, mert sokkal hatalmasabbá lettél nálunknál."
        },
        {
            "type": "line",
            "value": "Elméne azért onnan Izsák, és Gérár völgyében voná fel sátrait, és ott lakék."
        },
        {
            "type": "line",
            "value": "És ismét megásá Izsák a kútakat, amelyeket ástak vala az ő atyjának Ábrahámnak idejében, de amelyeket Ábrahám holta után behánytak vala a Filiszteusok, és azokkal a nevekkel nevezé azokat, amely neveket adott vala azoknak az ő atyja."
        },
        {
            "type": "line",
            "value": "Izsák szolgái pedig ásnak vala a völgyben, és élő víznek forrására akadának ott."
        },
        {
            "type": "line",
            "value": "Gérár pásztorai pedig versengének Izsák pásztoraival, mondván: Miénk a víz. Ezért nevezé a kútnak nevét Észeknek, mivelhogy civakodtak vala ő vele."
        },
        {
            "type": "line",
            "value": "Más kútat is ásának s azon is versengének, azért annak nevét Szitnának nevezé."
        },
        {
            "type": "line",
            "value": "És tovább vonula onnan és ása más kútat, amely miatt nem versengének; azért nevezé nevét Rehobóthnak, és monda: Immár tágas helyet szerzett az Úr minékünk, és szaporodhatunk a földön."
        },
        {
            "type": "line",
            "value": "Felméne pedig onnan Beérsebába."
        },
        {
            "type": "line",
            "value": "És megjelenék néki az Úr azon éjszaka, és monda: Én vagyok Ábrahámnak a te atyádnak Istene: Ne félj, mert te veled vagyok, és megáldalak téged, és megsokasítom a te magodat Ábrahámért, az én szolgámért."
        },
        {
            "type": "line",
            "value": "Oltárt építe azért ott, és segítségűl hívá az Úrnak nevét, s felvoná ott az ő sátorát; Izsák szolgái pedig kútat ásának ottan."
        },
        {
            "type": "line",
            "value": "Abimélek pedig elméne ő hozzá Gérárból és Akhuzzáth az ő barátja, meg Pikhól az ő hadvezére."
        },
        {
            "type": "line",
            "value": "És monda nékik Izsák: Miért jöttetek én hozzám, holott gyűlöltök engem s elűztetek magatok közül?"
        },
        {
            "type": "line",
            "value": "Ők pedig mondák: Látván láttuk, hogy az Úr van te veled, és mondánk: legyen esküvés mi közöttünk, köztünk és te közötted; és kössünk frigyet teveled,"
        },
        {
            "type": "line",
            "value": "Hogy minket gonosszal nem illetsz, valamint mi sem bántottunk téged, és amint csak jót cselekedtünk veled, és békességgel bocsátottunk el magunktól. Te már az Úr áldott embere vagy."
        },
        {
            "type": "line",
            "value": "Akkor vendégséget szerze nékik és evének és ivának."
        },
        {
            "type": "line",
            "value": "Reggel pedig felkelvén, egymásnak megesküvének, és elbocsátá őket Izsák, és elmenének ő tőle békességgel."
        },
        {
            "type": "line",
            "value": "Ugyanaz nap eljövének az Izsák szolgái, és hírt hozának néki a kút felől, melyet ástak vala; és mondának néki: Találtunk vizet."
        },
        {
            "type": "line",
            "value": "S elnevezé azt Sibáhnak: Azokáért annak a városnak neve Beérseba mind e mai napig."
        },
        {
            "type": "line",
            "value": "És mikor Ézsaú negyven esztendős vala, feleségűl vevé Jehudithot, a Khitteus Beéri leányát, és Boszmátot a Khitteus Elon leányát."
        },
        {
            "type": "line",
            "value": "És ők valának Izsáknak és Rebekának lelke keserűsége."
        }
    ]
}
