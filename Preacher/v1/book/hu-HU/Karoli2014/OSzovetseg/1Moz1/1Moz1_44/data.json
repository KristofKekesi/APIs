{
   "meta": {
   "type": "text",
   "name": "44. Fejezet"
   },
   "data": [
        {
            "type": "line",
            "value": "Azután parancsola József az ő háza gondviselőjének, mondván: Töltsd meg ez embereknek zsákjait eleséggel amennyit elvihetnek; és mindeniknek pénzét tedd zsákja szájába."
        },
        {
            "type": "line",
            "value": "Az én poharamat pedig, az ezüst poharat, tedd a legkisebbik zsákjának szájába gabonájának árával együtt. És az József beszéde szerint cselekedék, amint beszélt vala."
        },
        {
            "type": "line",
            "value": "Reggel virradatkor, elbocsáttatának azok az emberek, szamaraikkal együtt."
        },
        {
            "type": "line",
            "value": "Kimenének a városból, de nem messze haladhatának, amikor monda József az ő háza gondviselőjének: Kelj fel, siess utánuk azoknak az embereknek és ha eléred őket, mondd nékik: Miért fizettetek gonosszal a jó helyébe?"
        },
        {
            "type": "line",
            "value": "Avagy nem abból iszik-é az én uram? és abból szokott jövendölni! Gonoszul cselekedtétek, amit cselekedtetek!"
        },
        {
            "type": "line",
            "value": "És utóléré őket, és ilyen szavakkal szóla nékik."
        },
        {
            "type": "line",
            "value": "Azok pedig mondának néki: Miért szól az én uram ilyen szavakkal? Távol legyen szolgáidtól, hogy ilyen dolgot cselekedjenek."
        },
        {
            "type": "line",
            "value": "Ímé a pénzt, melyet zsákjaink szájában találtunk vala, meghoztuk néked Kanaán földéről; hogy loptunk volna hát urad házából ezüstöt vagy aranyat?"
        },
        {
            "type": "line",
            "value": "Akinél megtaláltatik a te szolgáid közül, haljon meg az; sőt mi is szolgái leszünk uramnak."
        },
        {
            "type": "line",
            "value": "És monda: Mostan is legyen beszédetek szerint: akinél megtaláltatik, az légyen nékem szolgám, ti pedig mentek legyetek."
        },
        {
            "type": "line",
            "value": "És sietének és leraká kiki az ő zsákját a földre, és kioldá kiki az ő zsákját."
        },
        {
            "type": "line",
            "value": "És keresgéle; a legnagyobbikon kezdé s a legkissebbiken végezé, és megtalálá a poharat a Benjámin zsákjában."
        },
        {
            "type": "line",
            "value": "Azok pedig meghasogaták ruhájokat, és kiki megterhelé a maga szamarát, és visszatérének a városba."
        },
        {
            "type": "line",
            "value": "És beméne Júda és az ő atyjafiai a József házába, ki még ott vala, és földre esének előtte."
        },
        {
            "type": "line",
            "value": "És monda nékik József: Mi dolog ez amit cselekedtetek? Avagy nem tudjátok-é hogy az ilyen magamféle ember jövendölni tud?"
        },
        {
            "type": "line",
            "value": "És monda Júda: Mit mondhatunk az én uramnak? Mit szóljunk és mivel igazoljuk magunkat? Az Isten büntetése utólérte szolgáidat. Ímé mi az én uram szolgái vagyunk, mind mi, mind az, akinek kezében a pohár találtatott."
        },
        {
            "type": "line",
            "value": "Ő pedig monda: Távol legyen tőlem, hogy azt cselekedjem: az akinek kezében találtatott a pohár, az legyen nékem szolgám, ti pedig békességgel menjetek el a ti atyátokhoz."
        },
        {
            "type": "line",
            "value": "De Júda hozzá járula és monda: Kérlek, uram, hadd szólhasson egy szót uram fülébe a te szolgád, és ne gerjedjen fel haragod a te szolgád ellen; mert hasonló vagy te a Faraóhoz."
        },
        {
            "type": "line",
            "value": "Az én uram kérdezte vala az ő szolgáit, mondván: Van-é atyátok, vagy testvéretek?"
        },
        {
            "type": "line",
            "value": "Akkor mi azt felelénk az én uramnak: Van egy vén atyánk, és egy kis gyermek, aki az ő vénségében lett; és ennek bátyja megholt, és csak ő maga maradt az ő anyjától, és az ő atyja szereti őt."
        },
        {
            "type": "line",
            "value": "És azt mondád a te szolgáidnak: Hozzátok én hozzám azt, hogy szemeimet reá vessem."
        },
        {
            "type": "line",
            "value": "És mondánk az én uramnak: Nem hagyhatja el az a fiú az ő atyját; mert ha elhagyja atyját, meghal az."
        },
        {
            "type": "line",
            "value": "És ezt mondád a te szolgáidnak: Ha a ti legkisebbik atyátokfia el nem jő veletek, színem elé se kerűljetek többé."
        },
        {
            "type": "line",
            "value": "Mikor azért felmenénk a te szolgádhoz, az én atyámhoz és tudtul adjuk vala néki az én uramnak beszédét;"
        },
        {
            "type": "line",
            "value": "És monda a mi atyánk: Menjetek vissza, és vegyetek nékünk egy kevés eleséget."
        },
        {
            "type": "line",
            "value": "És mondánk: Nem mehetünk le; ha a mi legkisebbik atyánkfia velünk lesz, akkor lemegyünk; mert nem mehetünk ama férfiú színe elé, ha a mi legkisebbik atyánkfia velünk nem lesz."
        },
        {
            "type": "line",
            "value": "És monda a te szolgád, az én atyám, nékünk: Ti tudjátok hogy az én feleségem nékem csak két fiat szűlt."
        },
        {
            "type": "line",
            "value": "Az egyik kiméne tőlem, és azt mondom vala: bizonyára fenevad szaggatta széllyel és attól fogva nem láttam őt."
        },
        {
            "type": "line",
            "value": "Ha ezt is elviszitek szemeim elől, s veszedelem találja érni, akkor az én ősz fejemet keserűségtől borítva bocsátjátok alá a koporsóba."
        },
        {
            "type": "line",
            "value": "Ha tehát most visszamenéndek a te szolgádhoz, az én atyámhoz, és e fiú nem lesz velünk, mivelhogy annak lelke ennek lelkéhez van nőve,"
        },
        {
            "type": "line",
            "value": "Ha meglátja, hogy nincs meg a gyermek, meghal s akkor a te szolgáid, a te szolgádnak, a mi atyánknak ősz fejét búba borítva bocsátják alá a koporsóba."
        },
        {
            "type": "line",
            "value": "Mivel a te szolgád e fiúért az ő atyjánál kezes lett, mondván: Ha vissza nem hozom őt hozzád, mind éltig bűnös legyek az én atyám előtt."
        },
        {
            "type": "line",
            "value": "Hadd maradjon azért e gyermek helyébe a te szolgád, az én uramnak szolgájáúl; e gyermek pedig menjen fel az ő bátyjaival."
        },
        {
            "type": "line",
            "value": "Mert mimódon mehetnék én fel atyámhoz, ha e gyermek velem nem lenne, anélkül, hogy ne lássam a nyomorúságot, mely atyámat érné?"
        }
    ]
}
