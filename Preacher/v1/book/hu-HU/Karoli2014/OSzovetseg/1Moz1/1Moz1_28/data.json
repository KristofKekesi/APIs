{
   "meta": {
   "type": "text",
   "name": "28. Fejezet"
   },
   "data": [
        {
            "type": "line",
            "value": "Előhívatá azért Izsák Jákóbot, és megáldá őt, és megparancsolá néki és mondá: Ne végy feleséget a Kananeusok leányai közül."
        },
        {
            "type": "line",
            "value": "Kelj fel, menj el Mésopotámiába, Bethuélnek a te anyád atyjának házához, és onnan végy magadnak feleséget, Lábánnak a te anyád bátyjának leányai közül."
        },
        {
            "type": "line",
            "value": "A mindenható Isten pedig áldjon meg, szaporítson és sokasítson meg téged, hogy népek sokaságává légy;"
        },
        {
            "type": "line",
            "value": "És adja néked az Ábrahám áldását, tenéked, és a te magodnak te veled egybe; hogy örökség szerint bírjad a földet, melyen jövevény voltál, melyet az Isten adott vala Ábrahámnak."
        },
        {
            "type": "line",
            "value": "Elbocsátá azért Izsák Jákóbot, hogy menjen Mésopotámiába Lábánhoz a Siriabeli Bethuél fiához, Rebekának, Jákób és Ézsaú anyjának bátyjához."
        },
        {
            "type": "line",
            "value": "És látá Ézsaú, hogy Izsák megáldotta Jákóbot, és elbocsátotta őt Mésopotámiába, hogy onnan vegyen magának feleséget; és hogy mikor áldja vala, parancsola néki, és monda: Ne végy feleséget a Kananeusok leányai közül;"
        },
        {
            "type": "line",
            "value": "És hogy Jákób hallgata atyja és anyja szavára, és el is ment Mésopotámiába;"
        },
        {
            "type": "line",
            "value": "És látá Ézsaú, hogy a Kananeusok leányai nem tetszenek Izsáknak az ő atyjának:"
        },
        {
            "type": "line",
            "value": "Elméne Ézsaú Ismáelhez, és feleségűl vevé még az ő feleségeihez Ismáelnek az Ábrahám fiának leányát Mahaláthot, Nebajóthnak húgát."
        },
        {
            "type": "line",
            "value": "Jákób pedig kiindula Beérsebából, és Hárán felé tartott."
        },
        {
            "type": "line",
            "value": "És juta egy helyre, holott meghála, mivelhogy a nap lement vala: és vőn egyet annak a helynek kövei közül, és feje alá tevé; és lefeküvék azon a helyen."
        },
        {
            "type": "line",
            "value": "És álmot láta: Ímé egy lajtorja vala a földön felállítva, melynek teteje az eget éri vala, és ímé az Istennek Angyalai fel- és alájárnak vala azon."
        },
        {
            "type": "line",
            "value": "És ímé az Úr áll vala azon és szóla: Én vagyok az Úr, Ábrahámnak a te atyádnak Istene, és Izsáknak Istene; ezt a földet amelyen fekszel néked adom és a te magodnak."
        },
        {
            "type": "line",
            "value": "És a te magod olyan lészen mint a földnek pora, és terjeszkedel nyugotra és keletre, északra és délre, és te benned és a te magodban áldatnak meg a föld minden nemzetségei."
        },
        {
            "type": "line",
            "value": "És ímé én veled vagyok, hogy megőrizzelek téged valahova menéndesz, és visszahozzalak e földre; mert el nem hagylak téged, míg be nem teljesítem amit néked mondtam."
        },
        {
            "type": "line",
            "value": "Jákób pedig fölébredvén álmából, monda: Bizonyára az Úr van e helyen, és én nem tudtam."
        },
        {
            "type": "line",
            "value": "Megrémüle annak okáért és monda: Mily rettenetes ez a hely; nem egyéb ez, hanem Istennek háza, és az égnek kapuja."
        },
        {
            "type": "line",
            "value": "És felkele Jákób reggel, és vevé azt a követ, melyet feje alá tett vala, és oszlopul állítá fel azt, és olajat önte annak tetejére;"
        },
        {
            "type": "line",
            "value": "És nevezé annak a helynek nevét Béthelnek, az előtt pedig Lúz vala annak a városnak neve."
        },
        {
            "type": "line",
            "value": "És fogadást tőn Jákób, mondá: Ha az Isten velem leénd, és megőriz engem ezen az úton, amelyen most járok, és ha ételűl kenyeret s öltözetűl ruhát adánd nékem;"
        },
        {
            "type": "line",
            "value": "És békességgel térek vissza az én atyámnak házához: akkor az Úr leénd az én Istenem;"
        },
        {
            "type": "line",
            "value": "És ez a kő, amelyet oszlopul állítottam fel, Isten háza lészen, és valamit adándasz nékem, annak tizedét néked adom."
        }
    ]
}
