{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "És szóla az Úr Mózesnek, mondván:"
        },
        {
            "type": "line",
            "value": "Szólj Izráel fiainak, és mondd meg nékik: Mikor férfi vagy asszony külön fogadást tesz, nazireusi fogadást, hogy így az Úrnak szentelje magát:"
        },
        {
            "type": "line",
            "value": "Bortól és részegítő italtól szakassza el magát; borecetet és részegítő italból való ecetet ne igyék, és semmi szőlőből csinált italt se igyék, se új, se asszú szőlőt ne egyék."
        },
        {
            "type": "line",
            "value": "Az ő nazireusságának egész idején át semmit a félét ne igyék, ami a szőlőtőről kerül, a szőlő magvától fogva a szőlő héjáig."
        },
        {
            "type": "line",
            "value": "Az ő nazireusi fogadásának egész idején, beretva az ő fejét ne járja; míg be nem teljesednek a napok, amelyekre az Úrnak szentelte magát, szent legyen, hagyja növekedni az ő fejének hajfürteit."
        },
        {
            "type": "line",
            "value": "Az egész időn át, amelyre az Úrnak szentelte magát, megholtnak testéhez be ne menjen."
        },
        {
            "type": "line",
            "value": "Se atyjának, se anyjának, se fiú- se leánytestvéreinek holttestével meg ne fertőztesse magát, mikor meghalnak, mert az ő Istenének nazireussága van az ő fején."
        },
        {
            "type": "line",
            "value": "Az ő nazireusságának egész idejében szent legyen az Úrnak."
        },
        {
            "type": "line",
            "value": "Ha pedig meghal valaki ő nála hirtelenséggel, és megfertőzteti az ő nazireus fejét: nyírja meg a fejét az ő tisztulásának napján, a hetedik napon nyírja meg azt."
        },
        {
            "type": "line",
            "value": "A nyolcadik napon pedig vigyen két gerlicét vagy két galambfiat a papnak a gyülekezet sátorának nyílásához."
        },
        {
            "type": "line",
            "value": "És készítse el a pap egyiket bűnért való áldozatul, a másikat pedig egészen égőáldozatul, és szerezzen néki engesztelést, amiért vétkezett a holttest miatt; és szentelje meg annak fejét azon napon."
        },
        {
            "type": "line",
            "value": "És az ő nazireusságának napjait szentelje újra az Úrnak, és vigyen az ő vétkéért való áldozatul egy esztendős bárányt; az elébbi napok pedig essenek el, mert megfertőztette az ő nazireusságát."
        },
        {
            "type": "line",
            "value": "Ez pedig a nazireus törvénye: amely napon betelik az ő nazireusságának ideje, vigyék őt a gyülekezet sátorának nyílásához."
        },
        {
            "type": "line",
            "value": "Ő pedig vigye fel az ő áldozatját az Úrnak: egy esztendős, ép hím bárányt egészen égőáldozatul, és egy esztendős, ép nőstény bárányt bűnért való áldozatul, és egy ép kost hálaáldozatul."
        },
        {
            "type": "line",
            "value": "Továbbá egy kosár kovásztalan kenyeret, olajjal elegyített lánglisztből való lepényeket, és olajjal megkent kovásztalan pogácsákat, a hozzájok való étel- és italáldozatokkal."
        },
        {
            "type": "line",
            "value": "És vigye azokat a pap az Úr elé, és készítse el annak bűnéért való áldozatát és egészen égőáldozatát."
        },
        {
            "type": "line",
            "value": "A kost is készítse el hálaadó áldozatul az Úrnak, a kosárban lévő kovásztalan kenyerekkel egybe, és készítse el a pap az ahhoz való étel- és italáldozatot is."
        },
        {
            "type": "line",
            "value": "A nazireus pedig nyírja meg az ő nazireus fejét a gyülekezet sátorának nyílásánál, és vegye az ő nazireus fejének haját, és tegye azt a tűzre, amely van a hálaadó áldozat alatt."
        },
        {
            "type": "line",
            "value": "Vegye azután a pap a kosnak megfőtt lapockáját, és egy kovásztalan lepényt a kosárból, és egy kovásztalan pogácsát, és tegye a nazireus tenyerére, minekutána megnyirta az ő nazireus fejét."
        },
        {
            "type": "line",
            "value": "És lóbálja meg a pap azokat áldozatul az Úr előtt; a papnak szenteltetett ez, a meglóbált szegyen és a felemelt lapockán felül. Azután igyék bort a nazireus."
        },
        {
            "type": "line",
            "value": "Ez a nazireus törvénye, aki fogadást tett, és az ő áldozata az ő nazireusságáért az Úrnak, azonkivül, amihez módja van. Az ő fogadása szerint, amelyet fogadott, akképpen cselekedjék, az ő nazireusságának törvénye szerint."
        },
        {
            "type": "line",
            "value": "És szóla az Úr Mózesnek, mondván:"
        },
        {
            "type": "line",
            "value": "Szólj Áronnak és az ő fiainak, mondván: Így áldjátok meg Izráel fiait, mondván nékik:"
        },
        {
            "type": "line",
            "value": "Áldjon meg tégedet az Úr, és őrizzen meg tégedet."
        },
        {
            "type": "line",
            "value": "Világosítsa meg az Úr az ő orcáját te rajtad, és könyörüljön te rajtad."
        },
        {
            "type": "line",
            "value": "Fordítsa az Úr az ő orcáját te reád, és adjon békességet néked."
        },
        {
            "type": "line",
            "value": "Így tegyék az én nevemet Izráel fiaira, hogy én megáldjam őket."
        }
    ]
}
