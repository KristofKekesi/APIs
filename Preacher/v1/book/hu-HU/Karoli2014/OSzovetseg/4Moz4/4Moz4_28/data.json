{
   "meta": {
   "type": "text",
   "name": "28. Fejezet"
   },
   "data": [
        {
            "type": "line",
            "value": "És szóla az Úr Mózesnek, mondván:"
        },
        {
            "type": "line",
            "value": "Parancsold meg Izráel fiainak, és mondd meg nékik: Ügyeljetek, hogy az én áldozatomat, kenyeremet kedves illatú tűzáldozatul a maga idejében áldozzátok nékem."
        },
        {
            "type": "line",
            "value": "És mondd meg nékik: Ez a tűzáldozat, amelyet áldozzatok az Úrnak: egy esztendős, ép bárányokat, naponként kettőt, szüntelen való egészen égőáldozatul."
        },
        {
            "type": "line",
            "value": "Egyik bárányt reggel készítsd el, a másik bárányt pedig estennen készítsd el."
        },
        {
            "type": "line",
            "value": "És egy efa lánglisztnek tizedrészét ételáldozatul, megelegyítve egy hin sajtolt olajnak negyedrészével."
        },
        {
            "type": "line",
            "value": "Ez a szüntelen való egészen égőáldozat, amely Sinai hegyen szereztetett kedves illatú tűzáldozatul az Úrnak."
        },
        {
            "type": "line",
            "value": "Annak italáldozatja pedig egy hinnek negyedrésze egy-egy bárányhoz. A szenthelyen adj italáldozatot, jó borból az Úrnak."
        },
        {
            "type": "line",
            "value": "A másik bárányt készítsd el estennen, a reggeli ételáldozat és annak italáldozatja szerint készítsd el azt, jóillatú tűzáldozatul az Úrnak."
        },
        {
            "type": "line",
            "value": "Szombatnapon pedig áldozz két ép bárányt, esztendősöket, és két tized efa lisztlángot olajjal elegyített ételáldozatul, annak italáldozatjával egybe."
        },
        {
            "type": "line",
            "value": "Ez a szombati egészen égőáldozat szombatonként, a szüntelen való egészen égőáldozaton és annak italáldozatján kivül."
        },
        {
            "type": "line",
            "value": "A ti hónapjaitok kezdetén is áldozzatok az Úrnak egészen égőáldozatul két fiatal tulkot, egy kost, és hét egyesztendős, ép bárányt."
        },
        {
            "type": "line",
            "value": "És egy-egy tulok mellé olajjal elegyített három tized efa lánglisztet ételáldozatul, egy-egy kos mellé pedig olajjal elegyített két tized efa lánglisztet ételáldozatul."
        },
        {
            "type": "line",
            "value": "És egy-egy bárány mellé egy-egy tized efa lisztlángot olajjal elegyítve ételáldozatul; égőáldozat ez, kedves illatú tűzáldozat ez az Úrnak."
        },
        {
            "type": "line",
            "value": "Az azokhoz való italáldozat pedig legyen fél hin bor egy tulok mellé, egy harmad hin egy kos mellé, és egy negyed hin egy bárány mellé. Ez a hónapos egészen égőáldozat minden hónap kezdetén, az esztendőnek hónapjai szerint."
        },
        {
            "type": "line",
            "value": "És egy kecskebakot is készítsetek el bűnért való áldozatul az Úrnak, a szüntelen való egészen égőáldozaton kívül, annak italáldozatával egyben."
        },
        {
            "type": "line",
            "value": "Az első hónapban pedig, a hónapnak tizennegyedik napján az Úrnak páskhája van."
        },
        {
            "type": "line",
            "value": "És e hónapnak tizenötödik napján is ünnep van; hét napon át kovásztalan kenyeret egyetek."
        },
        {
            "type": "line",
            "value": "Első napon legyen szent gyülekezés; semmi robota munkát ne végezzetek,"
        },
        {
            "type": "line",
            "value": "Hanem tűzáldozatul egészen égőáldozatot vigyetek az Úrnak: két fiatal tulkot, egy kost, egy esztendős bárányt hetet, amelyek épek legyenek."
        },
        {
            "type": "line",
            "value": "És azoknak ételáldozata olajjal elegyített lisztláng legyen; három tizedrész efát tegyetek egy tulok mellé, és két tizedrészt egy kos mellé."
        },
        {
            "type": "line",
            "value": "Egy-egy bárány mellé egy-egy tizedrészt tegyetek, a hét bárány szerint."
        },
        {
            "type": "line",
            "value": "És bűnért való áldozatul egy bakot, hogy engesztelés legyen értetek."
        },
        {
            "type": "line",
            "value": "A reggeli egészen égőáldozaton kívül, (amely szüntelen való égőáldozat) készítsétek el ezeket."
        },
        {
            "type": "line",
            "value": "Ezek szerint készítsetek naponként hét napon át kenyeret, kedves illatú tűzáldozatul az Úrnak; a szüntelen való egészen égőáldozaton kívül készíttessék az, annak italáldozatjával egyben."
        },
        {
            "type": "line",
            "value": "A hetedik napon is legyen néktek szent gyülekezésetek; semmi robota munkát ne végezzetek."
        },
        {
            "type": "line",
            "value": "A zsengék napján is, amikor új ételáldozatot visztek az Úrnak a ti hetes ünnepeteken: szent gyülekezésetek legyen néktek; semmi robota munkát ne végezzetek."
        },
        {
            "type": "line",
            "value": "Hanem vigyetek kedves illatul egészen égőáldozatot az Úrnak: két fiatal tulkot, egy kost, és esztendős bárányt hetet."
        },
        {
            "type": "line",
            "value": "És azokhoz való ételáldozatul olajjal elegyített háromtized efa lisztlángot egy tulok mellé, két tizedet egy kos mellé."
        },
        {
            "type": "line",
            "value": "Egy-egy bárány mellé egy-egy tizedrészt, a hét bárány szerint."
        },
        {
            "type": "line",
            "value": "Egy kecskebakot is, hogy engesztelés legyen értetek."
        },
        {
            "type": "line",
            "value": "A szüntelen való egészen égőáldozaton és annak ételáldozatján kivül készítsétek ezeket: épek legyenek, azoknak italáldozatjokkal egyben."
        }
    ]
}
