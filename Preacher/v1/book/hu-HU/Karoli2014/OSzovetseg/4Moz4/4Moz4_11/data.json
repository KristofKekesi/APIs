{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "És lőn, hogy panaszolkodék a nép az Úr hallására, hogy rosszul van dolga. És meghallá az Úr, és haragra gerjede, és felgyullada ellenök az Úrnak tüze és megemészté a tábornak szélét."
        },
        {
            "type": "line",
            "value": "Kiálta azért a nép Mózeshez, és könyörge Mózes az Úrnak, és megszünék a tűz."
        },
        {
            "type": "line",
            "value": "És nevezé azt a helyet Thaberának; mert felgyulladt vala ellenök az Úrnak tüze."
        },
        {
            "type": "line",
            "value": "De a gyülevész nép, amely köztök vala, kívánságba esék, és Izráel fiai is újra síránkozni kezdének, és mondának: Kicsoda ád nékünk húst ennünk?"
        },
        {
            "type": "line",
            "value": "Visszaemlékezünk a halakra, amelyeket ettünk Égyiptomban ingyen, az ugorkákra és dinnyékre, a párhagymákra, vereshagymákra és a foghagymákra."
        },
        {
            "type": "line",
            "value": "Most pedig a mi lelkünk eleped, mindennek híjával lévén; szemünk előtt nincs egyéb mint manna."
        },
        {
            "type": "line",
            "value": "(A manna pedig olyan vala mint a kóriándrum magva, a színe pedig mint a bdelliomnak színe."
        },
        {
            "type": "line",
            "value": "Kiomol vala pedig a nép, és szedik vala a mannát, és őrlik vala kézimalmokban, vagy megtörik vala mozsárban, és megfőzik vala fazékban, és csinálnak vala abból pogácsákat: az íze pedig olyan vala, mint az olajos kalácsé."
        },
        {
            "type": "line",
            "value": "Mikor pedig a harmat leszáll vala a táborra éjjel, a manna is mindjárt leszáll vala arra.)"
        },
        {
            "type": "line",
            "value": "És meghallá Mózes, hogy sír a nép, az ő nemzetsége szerint, kiki az ő sátorának nyílása előtt; és igen felgerjede az Úr haragja, és nem tetszék az Mózesnek."
        },
        {
            "type": "line",
            "value": "És monda Mózes az Úrnak: Miért nyomorítád meg a te szolgádat? és miért nem találék kegyelmet a te szemeid előtt, hogy ez egész népnek terhét én reám vetéd?"
        },
        {
            "type": "line",
            "value": "Avagy tőlem fogantatott-e mind ez egész nép? avagy én szűltem-e őt, hogy azt mondod nékem: Hordozd őt a te kebleden, amiképpen hordozza a dajka a csecsemőt, arra a földre, amely felől megesküdtél az ő atyáinak?"
        },
        {
            "type": "line",
            "value": "Hol vegyek én húst, hogy adjam azt mind ez egész népnek? mert reám sírnak, mondván: Adj nékünk húst, hadd együnk!"
        },
        {
            "type": "line",
            "value": "Nem viselhetem én magam mind ez egész népet; mert erőm felett van."
        },
        {
            "type": "line",
            "value": "Ha így cselekszel velem, kérlek ölj meg engemet, ölj meg ha kedves vagyok előtted, hogy ne lássam az én nyomorúságomat."
        },
        {
            "type": "line",
            "value": "Monda azért az Úr Mózesnek: Gyűjts egybe nékem hetven férfiút Izráel vénei közül, akikről tudod, hogy vénei a népnek és annak előljárói, és vidd őket a gyülekezet sátorához, és álljanak ott veled."
        },
        {
            "type": "line",
            "value": "Akkor alá szállok, és szólok ott veled, és elszakasztok abból a lélekből, amely te benned van, és teszem ő beléjök, hogy viseljék te veled a népnek terhét, és ne viseljed te magad."
        },
        {
            "type": "line",
            "value": "A népnek pedig mondd meg: Készítsétek el magatokat holnapra, és húst esztek; mert sírtatok az Úr hallására, mondván: Kicsoda ád nékünk húst ennünk? mert jobban vala nékünk dolgunk Égyiptomban. Azért az Úr ád néktek húst és enni fogtok."
        },
        {
            "type": "line",
            "value": "Nem csak egy napon esztek, sem két napon, sem öt napon, sem tíz napon, sem húsz napon;"
        },
        {
            "type": "line",
            "value": "Hanem egy egész hónapig, míglen kijön az orrotokon, és útálatossá lesz előttetek; mivelhogy megvetettétek az Urat, aki közöttetek van; és sírtatok ő előtte mondván: Miért jöttünk ide ki Égyiptomból?"
        },
        {
            "type": "line",
            "value": "És monda Mózes: Hatszáz ezer gyalogos e nép, amely között én vagyok, és te azt mondod: Húst adok nékik, és esznek egy egész hónapig?!"
        },
        {
            "type": "line",
            "value": "Nemde juhok és ökrök vágattatnak-é nékik, hogy elég legyen nékik? vagy a tengernek minden hala összegyűjtetik-é nékik, hogy elég legyen nékik?"
        },
        {
            "type": "line",
            "value": "Akkor monda az Úr Mózesnek: Avagy megrövidült-é az Úrnak keze? Majd meglátod: beteljesedik-é néked az én beszédem vagy nem?"
        },
        {
            "type": "line",
            "value": "Kiméne azért Mózes, és elmondá a népnek az Úr beszédét, és összegyűjte hetven férfiút a nép vénei közül, és állatá őket a sátor körül."
        },
        {
            "type": "line",
            "value": "Akkor leszálla az Úr felhőben, és szóla néki, és elszakaszta abból a lélekből, amely vala ő benne, és adá a hetven vén férfiúba. Mihelyt pedig megnyugovék ő rajtok a lélek, menten prófétálának, de nem többé."
        },
        {
            "type": "line",
            "value": "Két férfiú azonban elmaradt vala a táborban; egyiknek neve Eldád, a másiknak neve Médád, és ezeken is megnyugodott vala a lélek; mert azok is az összeírottak közül valók, de nem mentek vala el a sátorhoz, és mégis prófétálának a táborban."
        },
        {
            "type": "line",
            "value": "Elfutamodék azért egy ifjú, és megjelenté Mózesnek, és monda: Eldád és Médád prófétálnak a táborban."
        },
        {
            "type": "line",
            "value": "Akkor felele Józsué, a Nún fia, Mózes szolgája, az ő választottai közül való, és monda: Uram, Mózes, tiltsd meg őket!"
        },
        {
            "type": "line",
            "value": "És felele néki Mózes: Avagy érettem buzgólkodol-é? Vajha az Úrnak minden népe próféta volna, hogy adná az Úr az ő lelkét ő beléjök."
        },
        {
            "type": "line",
            "value": "Ezután visszatére Mózes a táborba, ő és az Izráel vénei."
        },
        {
            "type": "line",
            "value": "És szél jöve ki az Úrtól, és hoza fürjeket a tengertől, és bocsátá a táborra egynapi járásnyira egy felől, és egynapi járásnyira más felől a tábor körül, és mintegy két sing magasságnyira a földnek színén."
        },
        {
            "type": "line",
            "value": "Akkor felkele a nép és azon az egész napon, és egész éjjel, és az egész következő napon gyűjtének magoknak fürjeket, aki keveset gyűjtött is, gyűjtött tíz hómert, és kiteregeték azokat magoknak a tábor körül."
        },
        {
            "type": "line",
            "value": "A hús még foguk között vala, és meg sem emésztették vala, amikor az Úrnak haragja felgerjede a népre és megveré az Úr a népet igen nagy csapással."
        },
        {
            "type": "line",
            "value": "És elnevezék azt a helyet Kibrot-thaavának: mert ott temeték el a mohó népet."
        },
        {
            "type": "line",
            "value": "Kibrot-thaavától elméne a nép Haseróthba; és ott valának Haseróthban."
        }
    ]
}
