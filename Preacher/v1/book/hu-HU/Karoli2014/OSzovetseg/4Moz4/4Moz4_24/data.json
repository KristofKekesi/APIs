{
   "meta": {
   "type": "text",
   "name": "24. Fejezet"
   },
   "data": [
        {
            "type": "line",
            "value": "Mikor pedig látta Bálám, hogy tetszik az Úrnak, hogy megáldja Izráelt, nem indula, mint az előtt, varázslatok után, hanem fordítá az ő orcáját a puszta felé."
        },
        {
            "type": "line",
            "value": "És mikor felemelte Bálám az ő szemeit, látá Izráelt, amint letelepedett az ő nemzetségei szerint; és Istennek lelke vala ő rajta."
        },
        {
            "type": "line",
            "value": "Akkor elkezdé az ő példázó beszédét és monda: Bálámnak, Beór fiának szózata, a megnyílt szemű embernek szózata."
        },
        {
            "type": "line",
            "value": "Annak szózata, aki hallja Istennek beszédét, aki látja a Mindenhatónak látását, leborulva, de nyitott szemekkel:"
        },
        {
            "type": "line",
            "value": "Mily szépek a te sátoraid óh Jákób! a te hajlékaid óh Izráel!"
        },
        {
            "type": "line",
            "value": "Mint kiterjesztett völgyek, mint kertek a folyóvíz mellett, mint az Úr plántálta áloék, mint cédrusfák a vizek mellett!"
        },
        {
            "type": "line",
            "value": "Víz ömledez az ő vedreiből, vetését bő víz öntözi; királya nagyobb Agágnál, és felmagasztaltatik az ő országa."
        },
        {
            "type": "line",
            "value": "Isten hozta ki Égyiptomból, az ő ereje mint a vad bivalyé: megemészti a pogányokat, az ő ellenségeit; csontjaikat megtöri, és nyilaival által veri."
        },
        {
            "type": "line",
            "value": "Lehever, nyugszik mint hím oroszlán, és mint nőstény oroszlán; ki serkenti fel őt? Aki áld téged, áldott lészen, és ki átkoz téged, átkozott lészen."
        },
        {
            "type": "line",
            "value": "És felgerjede Báláknak haragja Bálám ellen, és egybeüté kezeit, és monda Bálák Bálámnak: Azért hívtalak téged, hogy átkozd meg ellenségeimet; és ímé igen megáldottad immár három ízben."
        },
        {
            "type": "line",
            "value": "Most azért fuss a te helyedre. Mondottam vala, hogy igen megtisztellek téged; de ímé megfosztott téged az Úr a tisztességtől."
        },
        {
            "type": "line",
            "value": "És monda Bálám Báláknak: A te követeidnek is, akiket küldöttél volt hozzám, nem így szólottam-é, mondván:"
        },
        {
            "type": "line",
            "value": "Ha Bálák az ő házát ezüsttel és aranynyal tele adná is nékem, az Úrnak beszédét által nem hághatom, hogy magamtól jót, vagy rosszat cselekedjem. Amit az Úr szól, azt szólom."
        },
        {
            "type": "line",
            "value": "Most pedig én elmegyek ímé az én népemhez; jőjj, hadd jelentsem ki néked, mit fog cselekedni e nép a te népeddel, a következő időben."
        },
        {
            "type": "line",
            "value": "És elkezdé az ő példázó beszédét, és monda: Bálámnak, Beór fiának szózata, a megnyilt szemű ember szózata,"
        },
        {
            "type": "line",
            "value": "Annak szózata, aki hallja Istennek beszédét, és aki tudja a Magasságosnak tudományát, és aki látja a Mindenhatónak látását, leborulva, de nyitott szemekkel."
        },
        {
            "type": "line",
            "value": "Látom őt, de nem most; nézem őt, de nem közel. Csillag származik Jákóbból, és királyi pálca támad Izráelből; és általveri Moábnak oldalait, és összetöri Sethnek minden fiait."
        },
        {
            "type": "line",
            "value": "És Edom más birtoka lesz, Szeir az ő ellensége is másnak birtoka lesz; de hatalmasan cselekszik Izráel."
        },
        {
            "type": "line",
            "value": "És uralkodik a Jákóbtól való, és elveszti a városból a megmaradtat."
        },
        {
            "type": "line",
            "value": "És mikor látja vala Amáleket, elkezdé az ő példázó beszédét, és monda: Amálek első a nemzetek között, de végezetre mindenestől elvész."
        },
        {
            "type": "line",
            "value": "És mikor látja vala a Keneust, elkezdé példázó beszédét, és monda: Erős a te lakhelyed, és sziklára raktad fészkedet;"
        },
        {
            "type": "line",
            "value": "Mégis el fog pusztulni Kain; amíg Assur téged fogva viszen."
        },
        {
            "type": "line",
            "value": "Újra kezdé az ő példázó beszédét, és monda: Óh, ki fog élni még, amikor véghez viszi ezt az Isten?"
        },
        {
            "type": "line",
            "value": "És Kittim partjairól hajók jőnek, és nyomorgatják Assúrt, nyomorgatják Ébert is, és ez is mindenestől elvész."
        },
        {
            "type": "line",
            "value": "Felkele azért Bálám, és elméne, hogy visszatérjen az ő helyére. És Bálák is elméne az ő útján."
        }
    ]
}
