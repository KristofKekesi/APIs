{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "Ismét szóla az Úr Mózesnek, mondván:"
        },
        {
            "type": "line",
            "value": "Csináltass magadnak két kürtöt, vert ezüstből csináltasd azokat, és legyenek azok néked a gyülekezet összegyűjtésére, és a táborok megindítására."
        },
        {
            "type": "line",
            "value": "És mikor megfújják azokat, gyüljön te hozzád az egész gyülekezet, a gyülekezet sátorának nyílása elé."
        },
        {
            "type": "line",
            "value": "Ha csak egyet fújnak meg, akkor gyűljenek hozzád a fejedelmek, Izráel ezereinek fejei."
        },
        {
            "type": "line",
            "value": "Ha pedig riadót fújtok, akkor induljon azok tábora, akik napkelet felől táboroznak."
        },
        {
            "type": "line",
            "value": "Mikor pedig másodszor fújtok riadót, akkor induljon azok tábora, akik dél felől táboroznak. Riadót fújjanak azok indulására."
        },
        {
            "type": "line",
            "value": "Mikor pedig összegyűjtitek a gyülekezetet, egyszerűen kürtöljetek, és ne fújjatok riadót."
        },
        {
            "type": "line",
            "value": "A kürtöket pedig Áron fiai, a papok fújják; és legyen ez néktek örökkévaló rendtartás a ti nemzetségeitek között."
        },
        {
            "type": "line",
            "value": "És mikor viadalra mentek a ti földetekben, a titeket háborító ellenségetek ellen, akkor is azokkal a kürtökkel fújjatok riadót, és emlékezetben lesztek az Úr előtt, a ti Istenetek előtt, és megszabadultok a ti ellenségeitektől."
        },
        {
            "type": "line",
            "value": "A ti vígasságtoknak napján, és a ti ünnepeiteken, és a ti hónapjaitok kezdetén is fújjátok meg a kürtöket, a ti egészen égőáldozataitokra, és a ti hálaáldozatitokra: és lesznek néktek emlékeztetőül a ti Istenetek előtt. Én vagyok az Úr, a ti Istenetek."
        },
        {
            "type": "line",
            "value": "Vala pedig a második esztendőben a második hónapban, a hónapnak huszadik napján, felszálla a felhő a bizonyság hajlékáról."
        },
        {
            "type": "line",
            "value": "És elindulának Izráel fiai az ő menésöknek rendje szerint a Sinai pusztájából; és megállapodék a felhő Párán pusztájában."
        },
        {
            "type": "line",
            "value": "Elindulának azért először az Úrnak Mózes által való parancsolatja szerint."
        },
        {
            "type": "line",
            "value": "Elindula pedig először a Júda fiai táborának zászlója az ő seregei szerint; és az ő seregének feje vala Naasson, az Amminádáb fia."
        },
        {
            "type": "line",
            "value": "Az Izsakhár fiai törzséből való seregnek feje pedig Néthanéel vala, Suárnak fia."
        },
        {
            "type": "line",
            "value": "És a Zebulon fiai törzséből való seregnek feje vala Eliáb, Hélonnak fia."
        },
        {
            "type": "line",
            "value": "És elbontatván a hajlék, elindulának Gersonnak és Mérárinak fiai, a hajlék hordozói."
        },
        {
            "type": "line",
            "value": "Azután indula a Rúben táborának zászlója az ő seregeik szerint, és az ő seregének feje vala Elisur, Sedeúrnak fia."
        },
        {
            "type": "line",
            "value": "A Simeon fiai törzséből való seregnek pedig feje vala Selúmiel, Surisaddainak fia."
        },
        {
            "type": "line",
            "value": "És a Gád fiai törzséből való seregnek feje vala Eliásáf, Dehuélnek fia."
        },
        {
            "type": "line",
            "value": "Elindulának a Kéhátiták is, a szentség hordozói, és amazok felállíták vala a hajlékot, míg ezek oda jutnak vala."
        },
        {
            "type": "line",
            "value": "Azután elindula az Efraim fiai táborának zászlója az ő seregei szerint, és az ő seregének feje vala Elisáma, Ammihúdnak fia."
        },
        {
            "type": "line",
            "value": "A Manasse fiai törzséből való seregnek feje vala Gámliél, Pédasúrnak fia."
        },
        {
            "type": "line",
            "value": "A Benjámin fiai törzséből való seregnek feje vala Abidán, Gideóninak fia."
        },
        {
            "type": "line",
            "value": "Utolszor indula el a Dán fiai táborának zászlója, mint az egész tábornak utócsapata az ő seregei szerint; és az ő seregének feje vala Ahiézer, az Ammisaddai fia."
        },
        {
            "type": "line",
            "value": "Az Áser fiai törzséből való seregnek pedig feje vala Págiel, Okhránnak fia."
        },
        {
            "type": "line",
            "value": "És a Nafthali fiai törzséből való seregnek feje vala Akhira, az Enán fia."
        },
        {
            "type": "line",
            "value": "Ilyen vala Izráel fiainak menetele az ő seregeik szerint: ekképpen mentek."
        },
        {
            "type": "line",
            "value": "Monda pedig Mózes Hóbábnak, aki fia vala a Midiánból való Reuélnek, a Mózes ipának: Arra a helyre indulunk mi, amely felől azt mondta vala az Úr: néktek adom. Jer el velünk, és jól teszünk veled, mert az Úr jót igért Izráelnek."
        },
        {
            "type": "line",
            "value": "Az pedig felele néki: Nem megyek, hanem az én földemre és az én rokonaim közé megyek."
        },
        {
            "type": "line",
            "value": "És monda Mózes: Kérlek, ne hagyj el minket: mert te tudod, hol kell megszállanunk e pusztában, és légy nékünk szemünk gyanánt."
        },
        {
            "type": "line",
            "value": "És ha eljösz velünk, ami jót cselekszik velünk az Úr, közöljük azt veled."
        },
        {
            "type": "line",
            "value": "Elmenének azért az Úr hegyétől háromnapi járásnyira, és az Úr szövetségének ládája megyen vala ő előttök háromnapi járásnyira, hogy kiszemelje nékik: hol kelljen megszállaniok."
        },
        {
            "type": "line",
            "value": "És az Úr felhője vala ő rajtok nappal, mikor elindulának a táborból."
        },
        {
            "type": "line",
            "value": "Mikor pedig el akarták indítani a ládát, ezt mondja vala Mózes: Kelj fel Uram, és széledjenek el a te ellenségeid, és fussanak el előled a te gyűlölőid."
        },
        {
            "type": "line",
            "value": "Mikor pedig megáll vala, ezt mondja vala: Fordulj vissza Uram Izráelnek tízezerszer való ezereihez."
        }
    ]
}
