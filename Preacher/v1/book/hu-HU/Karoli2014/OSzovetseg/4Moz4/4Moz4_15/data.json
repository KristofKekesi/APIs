{
   "meta": {
   "type": "text",
   "name": "15. Fejezet"
   },
   "data": [
        {
            "type": "line",
            "value": "Szóla pedig az Úr Mózesnek, mondván:"
        },
        {
            "type": "line",
            "value": "Szólj Izráel fiainak, és mondd nékik: Mikor bementek a ti lakó földetekre, amelyet én adok néktek."
        },
        {
            "type": "line",
            "value": "És tűzáldozatot akartok készíteni az Úrnak, egészen égő- vagy véres áldozatot, vagy fogadás teljesítése végett, vagy szabadakarat szerint, vagy a ti ünnepiteken, hogy tulok- vagy juhféléből kedves illatot készítsetek az Úrnak:"
        },
        {
            "type": "line",
            "value": "Akkor, aki áldozza az ő áldozatját, vigyen az Úrnak ételáldozatul egy tizedrész efa lisztlángot, egy negyedrész hin olajjal elegyítve."
        },
        {
            "type": "line",
            "value": "Italáldozatul pedig egy negyedrész hin bort adj az egészen égő- vagy véres áldozathoz egy-egy bárány mellé."
        },
        {
            "type": "line",
            "value": "Vagy ha kossal áldozol, készíts ételáldozatul két tizedrész efa lisztlángot megelegyítve egy hin olajnak harmadrészével;"
        },
        {
            "type": "line",
            "value": "Italáldozatul pedig egy hin bornak harmadrészét. Így viszel az Úrnak jóillatú áldozatot."
        },
        {
            "type": "line",
            "value": "Hogyha fiatal tulkot akarsz készíteni egészen égő- vagy véres áldozatul fogadás teljesítése végett, vagy hálaáldozatul az Úrnak:"
        },
        {
            "type": "line",
            "value": "Akkor vígy a fiatal tulokkal egyetemben ételáldozatul három tizedrész efa lisztlángot, megelegyítve egy hin olajnak felével."
        },
        {
            "type": "line",
            "value": "Italáldozatul pedig vigy fel fél hin bort; kedves illatú tűzáldozat ez az Úrnak."
        },
        {
            "type": "line",
            "value": "Ekképpen cselekedjetek mindenik ökörnél, mindenik kosnál, mind a juhoknak, mind a kecskéknek bárányainál."
        },
        {
            "type": "line",
            "value": "A barmok száma szerint, amelyeket áldozatra készítetek: így cselekedjetek mindenikkel, az ő számok szerint."
        },
        {
            "type": "line",
            "value": "Minden benszülött így cselekedjék ezekkel, hogy kedves illatú tűzáldozatot vigyen az Úrnak."
        },
        {
            "type": "line",
            "value": "Ha pedig jövevény tartózkodik nálatok, vagy lesz köztetek a ti nemzetségeitek szerint, és kedves illatú tűzáldozatot készít az Úrnak: amiképpen ti cselekesztek, akképpen cselekedjék az is."
        },
        {
            "type": "line",
            "value": "Óh, község! néktek és a köztetek lakozó jövevénynek egy rendtartástok legyen; örökkévaló törvény legyen a ti nemzetségeiteknél, hogy az Úr előtt olyan legyen a jövevény, mint ti."
        },
        {
            "type": "line",
            "value": "Egy törvényetek legyen, és egy szabályotok néktek és a jövevénynek, amely közöttetek lakik."
        },
        {
            "type": "line",
            "value": "Szóla azután az Úr Mózesnek, mondván:"
        },
        {
            "type": "line",
            "value": "Szólj Izráel fiainak, és mondd meg nékik: Mikor bementek a földre, amelyre én viszlek be titeket:"
        },
        {
            "type": "line",
            "value": "Akkor, ha majd esztek a földnek kenyeréből, adjatok felemelt áldozatot az Úrnak."
        },
        {
            "type": "line",
            "value": "A ti tésztátok zsengéjét lepényként mutassátok fel áldozatul; mint a szérűről felemelt áldozatot, úgy mutassátok fel azt."
        },
        {
            "type": "line",
            "value": "A ti tésztátok zsengéjéből adjatok az Úrnak felemelt áldozatot, a ti nemzetségeitek szerint."
        },
        {
            "type": "line",
            "value": "És ha megtévelyedtek, és nem cselekszitek meg mind e parancsolatokat, amelyeket szólott vala az Úr Mózesnek;"
        },
        {
            "type": "line",
            "value": "Mind azokat, amelyeket parancsolt az Úr néktek Mózes által, az naptól fogva, amelyen parancsolta azokat az Úr, és azután a ti nemzetségeiteknek is:"
        },
        {
            "type": "line",
            "value": "Akkor, hogyha a gyülekezet tudtán kivül esik a tévedés, az egész gyülekezet áldozzék egy fiatal tulkot egészen égőáldozatul, kedves illatul az Úrnak, és étel- és italáldozatot is hozzá szokás szerint, és egy kecskebakot bűnért való áldozatul."
        },
        {
            "type": "line",
            "value": "És végezzen engesztelést a pap Izráel fiainak egész gyülekezetéért, és megbocsáttatik nékik, mert tévedés volt az; ők pedig vigyék be az ő áldozatjokat tűzáldozatul az Úrnak, és a bűnért való áldozatjokat az Úr elé az ő tévedésökért."
        },
        {
            "type": "line",
            "value": "És megbocsáttatik Izráel fiai egész gyülekezetének, és a közöttök tartózkodó jövevénynek; mert az egész nép tévedésben volt."
        },
        {
            "type": "line",
            "value": "Hogyha csak egy ember vétkezik tévedésből: áldozzék egy esztendős kecskét bűnért való áldozatul."
        },
        {
            "type": "line",
            "value": "A pap végezzen engesztelést azért a tévedő emberért, aki tévedésből vétkezett az Úr előtt, és ha engesztelést szerez néki, megbocsáttatik néki."
        },
        {
            "type": "line",
            "value": "A benszülöttnek Izráel fiai között és a jövevénynek, aki közöttök tartózkodik: egy törvényetek legyen néktek afelől, aki tévedésből cselekszik."
        },
        {
            "type": "line",
            "value": "De amely ember felemelt kézzel cselekszik, akár benszülött akár jövevény, az Urat illeti az szidalommal, vágassék ki azért az az ő népe közül;"
        },
        {
            "type": "line",
            "value": "Mivelhogy az Úrnak szavát megvetette, és az ő parancsolatját megszegte, kiirtatván kiirtassék az az ember, az ő hamissága legyen ő rajta."
        },
        {
            "type": "line",
            "value": "Mikor pedig Izráel fiai a pusztában valának, találának egy férfiat, ki fát szedeget vala szombatnapon."
        },
        {
            "type": "line",
            "value": "És elvivék azt, akik találták vala azt fát szedegetni, Mózeshez és Áronhoz és az egész gyülekezethez."
        },
        {
            "type": "line",
            "value": "És őrizet alá adák azt, mert nem vala kijelentve, mit kelljen vele cselekedni."
        },
        {
            "type": "line",
            "value": "És monda az Úr Mózesnek: Halállal lakoljon az a férfi, kövezze őt agyon az egész gyülekezet a táboron kivül."
        },
        {
            "type": "line",
            "value": "Kivivé azért őt az egész gyülekezet a táboron kivül, és agyon kövezék őt, és meghala, amiképpen parancsolta vala az Úr Mózesnek."
        },
        {
            "type": "line",
            "value": "És szóla az Úr Mózesnek, mondván:"
        },
        {
            "type": "line",
            "value": "Szólj Izráel fiainak, és mondjad nékik, hogy készítsenek magoknak bojtokat az ő ruháik szegleteire az ő nemzetségeik szerint, és tegyenek a szeglet bojtjára kék zsinórt."
        },
        {
            "type": "line",
            "value": "És arra való legyen néktek a bojt, hogy mikor látjátok azt, megemlékezzetek az Úrnak minden parancsolatjáról, hogy megcselekedjétek azokat; és ne nézzetek a ti szívetek után, és a ti szemeitek után, amelyek után ti paráználkodtok."
        },
        {
            "type": "line",
            "value": "Hogy megemlegessétek, és megcselekedjétek minden én parancsolatomat, és legyetek szentek a ti Istenetek előtt."
        },
        {
            "type": "line",
            "value": "Én vagyok az Úr, a ti Istenetek, aki kihoztalak titeket Égyiptom földéből, hogy legyek néktek Istenetekké. Én vagyok az Úr, a ti Istenetek."
        }
    ]
}
