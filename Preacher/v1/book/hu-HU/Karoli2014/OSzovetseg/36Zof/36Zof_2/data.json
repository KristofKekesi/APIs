{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Térjetek eszetekre, s eszméljetek fel, ti, arcátlan nemzet,"
        },
        {
            "type": "line",
            "value": "Mielőtt szűlne a végzés (mint a polyva száll tova az a nap!); míg rátok nem jön az Úr haragjának tüze, míg rátok nem jön az Úr haragjának napja!"
        },
        {
            "type": "line",
            "value": "Keressétek az Urat mindnyájan e föld alázatosai, akik az ő ítélete szerint cselekesztek; keressétek az igazságot, keressétek az alázatosságot: talán megoltalmaztattok az Úr haragjának napján!"
        },
        {
            "type": "line",
            "value": "Mert elhagyottá lesz Gáza, Askelon pedig pusztasággá; Asdódot délben űzik el, és Ekron kiirtatik."
        },
        {
            "type": "line",
            "value": "Jaj a tenger vidékén lakóknak, a Kereteusok nemzetségének! Az Úr igéje ellened van, te Kanaán, Filiszteusok földje; elpusztítalak téged, lakatlanná leszel."
        },
        {
            "type": "line",
            "value": "És a tenger vidéke legelőkké, pásztorok tanyáivá és juhoknak aklaivá lészen."
        },
        {
            "type": "line",
            "value": "És az a vidék a Júda házának maradékáé lesz, ők legeltetnek azon; estére Askelon házaiban heverésznek, mert meglátogatja őket az Úr, az ő Istenök, és visszahozza az ő foglyaikat."
        },
        {
            "type": "line",
            "value": "Hallottam Moáb gyalázkodását és Ammon fiainak szidalmait, amelyekkel gyalázták népemet, és felfuvalkodtak az ő határok ellen."
        },
        {
            "type": "line",
            "value": "Azért élek én, mond a Seregeknek Ura, Izráelnek Istene, hogy Moáb olyanná lészen, mint Sodoma, Ammon fiai pedig, mint Gomora: tövistermő föld, só-telep és pusztaság örökre; népem maradéka prédálja fel őket, és nemzetségem ivadékai bírják majd őket."
        },
        {
            "type": "line",
            "value": "Ez esik meg rajtok az ő kevélységökért, amiért gyalázkodtak és felfuvalkodtak a Seregek Urának népe ellen."
        },
        {
            "type": "line",
            "value": "Rettenetes lesz az Úr ellenök, mert elfogyatja a földnek minden istenét, és néki hódol majd kiki a maga lakhelyén, a pogányoknak is minden szigete."
        },
        {
            "type": "line",
            "value": "Ti is, kúsiak! Fegyverem öli meg őket."
        },
        {
            "type": "line",
            "value": "És kinyújtja kezét észak felé, és elveszti Assiriát, Ninivét pusztasággá teszi, kietlenné, mint egy sivatag."
        },
        {
            "type": "line",
            "value": "És nyájak heverésznek bensejében, mindenféle állatok serege: pelikán és sündisznó hálnak párkányain, az ablakban azoknak szava hangzik, a küszöbön omladék lészen, mert lefosztatott a cédrus!"
        },
        {
            "type": "line",
            "value": "Ímé, a víg város, a bátorságban lakozó, amely ezt mondja vala szívében: Én vagyok és nincs kívülem más! milyen pusztasággá lőn, vadak tanyájává, aki átmegy rajta, mind süvöltöz és csapkodja kezét."
        }
    ]
}
