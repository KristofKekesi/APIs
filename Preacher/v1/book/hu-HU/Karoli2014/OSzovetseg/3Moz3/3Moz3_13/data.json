{
   "meta": {
   "type": "text",
   "name": "13. Fejezet"
   },
   "data": [
        {
            "type": "line",
            "value": "Szóla ismét az Úr Mózesnek és Áronnak, mondván:"
        },
        {
            "type": "line",
            "value": "Ha valamely ember testének bőrén daganat, vagy tarjagosság, vagy fehér folt támad, és az ő testének bőrén poklos fakadékká lehet: vigyék el az ilyet Áronhoz, a paphoz, vagy egyvalamelyikhez az ő papfiai közül."
        },
        {
            "type": "line",
            "value": "És nézze meg a pap azt a test bőrén lévő fakadékot. Ha a szőr a fakadékban fehérré változott, és ha a fakadéknak felülete mélyebben van az ő testének bőrénél: akkor poklos fakadék az. Mihelyt látja ezt a pap, tisztátalannak ítélje azt."
        },
        {
            "type": "line",
            "value": "Ha pedig fehér folt van a teste bőrén, de annak felülete nincs mélyebben a bőrnél, és a szőre sem változott meg fehérré, akkor rekessze külön a pap a fakadékos embert hét napig."
        },
        {
            "type": "line",
            "value": "A hetedik napon pedig nézze meg őt a pap, s ha szerinte a fakadék egy állapotban van, át nem terjedt tovább a fakadék a bőrön, a pap másodszor is rekessze őt külön hét napig."
        },
        {
            "type": "line",
            "value": "Nézze meg őt azután a pap a hetedik napon másodszor is, és ha a fakadék meghalványodott, és nem terjedt tovább a bőrön a fakadék, tisztának ítélje őt a pap; tarjagosság az, mossa meg azért a ruháit és legyen tiszta."
        },
        {
            "type": "line",
            "value": "De ha a tarjagosság tovább terjedt a bőrön, miután a papnál az ő megtisztulása végett jelentkezett: akkor másodszor is jelentse magát a papnál."
        },
        {
            "type": "line",
            "value": "És ha látja a pap, hogy ímé tovább terjedt a tarjagosság a bőrön: ítélje azt a pap tisztátalannak, poklosság az."
        },
        {
            "type": "line",
            "value": "Ha poklos fakadék lesz az emberen, vigyék tehát azt a paphoz."
        },
        {
            "type": "line",
            "value": "És ha látja a pap, hogy ímé fehér daganat van a bőrön, és az a szőrt fehérré változtatta, és vadhús van a daganatban:"
        },
        {
            "type": "line",
            "value": "Idűlt poklosság az az ő testének bőrén; azért tisztátalannak ítélje azt a pap, ne is rekesztesse külön azt, mert tisztátalan az."
        },
        {
            "type": "line",
            "value": "Ha pedig folyton fejlődik a poklosság a bőrön, és a poklos fakadék elborítja a fakadékosnak egész bőrét tetőtől talpig mindenfelé, amerre a pap szemei látnak;"
        },
        {
            "type": "line",
            "value": "És ha látja a pap, hogy ímé elborította a poklosság annak egész testét: akkor ítélje tisztának a fakadékot; mivelhogy egészen fehérré változott az, tiszta az."
        },
        {
            "type": "line",
            "value": "De mihelyt vadhús mutatkozik abban, tisztátalan legyen."
        },
        {
            "type": "line",
            "value": "Ha meglátja a pap a vadhúst, tisztátalannak ítélje azt; a vadhús tisztátalan legyen, poklosság az."
        },
        {
            "type": "line",
            "value": "De ha a vadhús eltűnik, és fehérré változik, akkor menjen a paphoz."
        },
        {
            "type": "line",
            "value": "És ha megnézi azt a pap, és a fakadék csakugyan fehérré változott, akkor ítélje a pap a fakadékot tisztának, tiszta az."
        },
        {
            "type": "line",
            "value": "Ha pedig valakinek a teste bőrén kelevény volt, de begyógyult,"
        },
        {
            "type": "line",
            "value": "És a kelevény helyén fehér daganat, vagy vörhenyes fehér folt támad, jelentse magát a papnál."
        },
        {
            "type": "line",
            "value": "És ha látja a pap, hogy íme annak felülete alább esik a bőrnél, és a szőre fehérré változott: akkor ítélje azt a pap tisztátalannak; poklos fakadék az, ami a kelevényben fakadt."
        },
        {
            "type": "line",
            "value": "Ha pedig megnézi azt a pap, és íme nincs abban fehér szőr, és nem is esett alább a bőrnél, sőt meghalványodott az: akkor rekessze külön azt a pap hét napig."
        },
        {
            "type": "line",
            "value": "Ha azonban tovább terjed a bőrön; akkor tisztátalannak ítélje azt a pap, poklos fakadék az."
        },
        {
            "type": "line",
            "value": "De ha elébbi állapotában marad a folt, nem terjedt: a kelevény forradása az, azért tisztának ítélje azt a pap."
        },
        {
            "type": "line",
            "value": "Vagy ha valaki testének bőrén égési seb lesz, és a seb helyén vörhenyesfehér folt támad vagy fehér;"
        },
        {
            "type": "line",
            "value": "És megnézi azt a pap, és íme a szőr fehérré változott a foltban, és annak felülete mélyebben van a bőrnél: poklosság az, ami a seben fakadt, azért ítélje azt a pap tisztátalannak, poklos fakadék az."
        },
        {
            "type": "line",
            "value": "De ha megnézi azt a pap, és ímé nincs a foltban fehér szőr, és nem is esett az alább a bőrnél, sőt meg is halványodott az: akkor rekessze azt külön a pap hét napig."
        },
        {
            "type": "line",
            "value": "És nézze meg azt a pap a hetedik napon; ha tovább terjedt a bőrön, akkor tisztátalannak ítélje azt a pap, poklos fakadék az."
        },
        {
            "type": "line",
            "value": "Ha pedig elébbi állapotában van a folt, nem terjedt a bőrön, sőt meg is halványodott, égési daganat az; azért tisztának ítélje azt a pap, mert égési seb forradása az."
        },
        {
            "type": "line",
            "value": "És ha valamely férfiúnak vagy asszonynak fakadéka támad a fején vagy a szakállában,"
        },
        {
            "type": "line",
            "value": "És a pap megnézi a fakadékot, és íme annak felülete mélyebben van a bőrnél; és abban a szőr sárga és vékony: akkor ítélje azt a pap tisztátalannak, var az, fejnek vagy szakállnak poklossága az."
        },
        {
            "type": "line",
            "value": "Ha pedig megnézi a pap a varas fakadékot, és ímé annak felülete nincsen mélyebben a bőrnél, és nincsen abban fekete szőr: akkor rekessze külön a pap azt, akinek varas fakadéka van, hét napig."
        },
        {
            "type": "line",
            "value": "És nézze meg a pap a fakadékot a hetedik napon, és ha nem terjedt a var, és nem lett benne sárga szőr, és a varnak felülete nem lett mélyebbé a bőrnél:"
        },
        {
            "type": "line",
            "value": "Akkor borotválkozzék meg, de a varat le ne borotválja; a pap pedig másodszor is rekessze külön a varas embert hét napig."
        },
        {
            "type": "line",
            "value": "És a pap nézze meg a varat a hetedik napon, és ha nem terjed a var a bőrön, és annak felülete nincsen mélyebben a bőrnél: akkor tisztának ítélje azt a pap és mossa meg a ruháit, és tiszta lesz."
        },
        {
            "type": "line",
            "value": "De ha tovább terjed a var a bőrön, miután tisztának ítélte azt,"
        },
        {
            "type": "line",
            "value": "És megnézi azt a pap, és csakugyan terjedt a var a bőrön: akkor ne is kutasson a pap a sárga szőr után, tisztátalan az."
        },
        {
            "type": "line",
            "value": "De ha a var szerinte egy állapotban van, és fekete szőr indult abban, meggyógyult az a var, tiszta az; tisztának ítélje azt a pap."
        },
        {
            "type": "line",
            "value": "Ha pedig valamely férfi vagy asszony testének bőrén foltok, fehér foltok támadnak,"
        },
        {
            "type": "line",
            "value": "És megnézi a pap, és ímé a testök bőrén lévő foltok halavány fehérek: a bőrön fakadt sömör az, tiszta az az ember."
        },
        {
            "type": "line",
            "value": "Hogyha valamely embernek egészen elhull a haja, kopasz az, és tiszta az."
        },
        {
            "type": "line",
            "value": "És ha előlről hull el a haja, elől kopasz az, és tiszta az."
        },
        {
            "type": "line",
            "value": "Hogyha pedig az ő egész kopasz, vagy elől kopasz fején vörhenyes fehér fakadék támad, poklos fakadék az az ő egész kopasz vagy elől kopasz fején."
        },
        {
            "type": "line",
            "value": "Ha megnézi azt a pap, és ímé a fakadék daganata vörhenyes fehér az ő egész kopasz vagy elől kopasz fején, olyanforma, mint a test bőrén való poklosság:"
        },
        {
            "type": "line",
            "value": "Poklos ember az, tisztátalan az, igen tisztátalannak ítélje azt a pap, mivelhogy fején van a fakadékja."
        },
        {
            "type": "line",
            "value": "A poklos ember pedig, akin a fakadék van, megszaggatott ruhában és mezítelen fővel legyen, és a bajuszát fedezze be, és ezt kiáltsa: Tisztátalan, tisztátalan!"
        },
        {
            "type": "line",
            "value": "Mindaddig tisztátalan legyen, amíg rajta van a fakadék, tisztátalan az; csak ő maga lakjék, a táboron kivül legyen az ő lakása."
        },
        {
            "type": "line",
            "value": "Hogyha pedig valami ruhán van a poklos fakadék, gyapjú ruhán vagy len ruhán,"
        },
        {
            "type": "line",
            "value": "Vagy lenből és gyapjúból készült fonadékon vagy szöveten; vagy bőrön, vagy valamely bőrből való készítményen;"
        },
        {
            "type": "line",
            "value": "És ha az a fakadék zöld vagy vörhenyes színű a ruhán, vagy bőrön, vagy szöveten, vagy fonadékon, vagy akármely bőrből való eszközön: poklos fakadék az, mutassák azért meg a papnak."
        },
        {
            "type": "line",
            "value": "És nézze meg a pap a fakadékot és rekessze külön azt amin a fakadék van, hét napig."
        },
        {
            "type": "line",
            "value": "A hetedik napon pedig nézze meg a fakadékot. Ha terjed a fakadék a ruhán vagy szöveten, vagy fonadékon vagy bőrön, és akármely készítményen, amivé a bőr feldolgoztatik: emésztő poklosság az a fakadék, tisztátalan az."
        },
        {
            "type": "line",
            "value": "Azért égesse meg azt a ruhát, vagy a gyapjúból vagy a lenből készült szövetet vagy fonadékot, vagy akármely bőrből való eszközt, amelyen a fakadék leend; mert emésztő poklosság az, tűzön égessék meg azt."
        },
        {
            "type": "line",
            "value": "De ha megnézi a pap, és ímé nem terjedt a fakadék a ruhán, vagy szöveten, vagy fonadékon, vagy akármely bőrből való eszközön:"
        },
        {
            "type": "line",
            "value": "Akkor parancsolja meg a pap, hogy mossák meg azt, amin a fakadék van, és rekessze külön azt másodszor is hét napig."
        },
        {
            "type": "line",
            "value": "Ha pedig megnézi azt a pap a mosás után, és ímé a fakadék nem változtatta meg a színét; ha nem terjedt is a fakadék, tisztátalan az, tűzben égesd meg azt; beevődés az, akár a fonákján, akár a színén legyen az."
        },
        {
            "type": "line",
            "value": "De ha látja a pap, hogy ímé meghalványodék a fakadék a megmosatása után: akkor szakassza el azt a ruhától vagy bőrtől, vagy a szövettől vagy a fonadéktól."
        },
        {
            "type": "line",
            "value": "És ha mégis mutatkozik a ruhán vagy szöveten, vagy fonadékon, vagy akármely bőrből való eszközön: akkor kiújulás az; tűzzel égesd meg azt, amin a fakadék van."
        },
        {
            "type": "line",
            "value": "Azt a ruhát pedig, vagy szövetet, vagy fonadékot, vagy akármely bőrből való eszközt, amelyet megmostál, ha eltávozik rólok a fakadék, mosd meg másodszor is, és tiszta lesz."
        },
        {
            "type": "line",
            "value": "Ez a törvénye a poklos fakadéknak, akár gyapjú-, akár lenruhán, akár szöveten, akár fonadékon, vagy akármely bőrből való eszközön legyen, hogy tisztának vagy tisztátalannak ítéltessék."
        }
    ]
}
