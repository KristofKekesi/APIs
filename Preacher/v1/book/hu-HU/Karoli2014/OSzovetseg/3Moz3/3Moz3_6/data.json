{
   "meta": {
   "type": "text",
   "name": "6. Fejezet"
   },
   "data": [
        {
            "type": "line",
            "value": "Szóla ismét az Úr Mózesnek, mondván:"
        },
        {
            "type": "line",
            "value": "Mikor vétkezik valaki, és hűtlenséget követ el az Úr ellen, tudniillik eltagadja felebarátjának reábízott vagy kezébe adott holmiját, vagy megrabolja vagy zsarolja felebarátját;"
        },
        {
            "type": "line",
            "value": "Vagy ha elveszett holmit talált, és eltagadja, vagy valami miatt hamisan esküszik, akármi is az, amit az ember úgy cselekszik, hogy vétkezik vele:"
        },
        {
            "type": "line",
            "value": "Mivelhogy azért bűnössé lett és vétkezett, térítse vissza az elrablottat, amit rabolt, vagy a zsaroltat, amit zsarolt, vagy a reá bízottat, ami reá bízatott, vagy az elveszettet, amit megtalált;"
        },
        {
            "type": "line",
            "value": "Vagy akármi legyen, amire hamisan esküdött, fizesse meg azt teljes értéke szerint, és hozzátoldva az ötödrészét, adja azt annak, akié volt, bűnbevallásának napján."
        },
        {
            "type": "line",
            "value": "Az ő bűnéért pedig vigyen az Úrnak a nyájból egy ép kost a paphoz, a te becslésed szerint, bűnért való áldozatul."
        },
        {
            "type": "line",
            "value": "Így szerezzen néki engesztelést a pap az Úr előtt, és megbocsáttatik néki mindaz, amit cselekedett, és amiben vétkezett."
        },
        {
            "type": "line",
            "value": "Szóla ismét az Úr Mózesnek, mondván:"
        },
        {
            "type": "line",
            "value": "Parancsolj Áronnak és az ő fiainak, mondván: Ez az egészen égőáldozat törvénye: Legyen az egészen égőáldozat az oltáron levő tüzelőhelyen egész éjszaka, mind reggelig, és az oltárnak tüze égve maradjon azon."
        },
        {
            "type": "line",
            "value": "A pap öltse fel az ő gyolcs ruháját, és a gyolcs lábravalót is öltse fel az ő testére, és szedje el a hamut, amivé égette a tűz az égőáldozatot az oltáron, és töltse azt az oltár mellé."
        },
        {
            "type": "line",
            "value": "Azután vesse le azt a ruháját, és öltözzék más ruhába, és vigye ki a hamut a táboron kivül, tiszta helyre."
        },
        {
            "type": "line",
            "value": "Az oltáron lévő tűz pedig égve maradjon azon, el ne aludjék, hanem égessen fát rajta a pap minden reggel, és rakja reá az egészen égőáldozatot, és azon füstölögtesse el a hálaáldozat kövérjét is."
        },
        {
            "type": "line",
            "value": "A tűz szüntelen égve maradjon az oltáron, és el ne aludjék."
        },
        {
            "type": "line",
            "value": "Ez pedig az ételáldozatnak törvénye: az Áron fiai áldozzák azt az Úr előtt az oltáron."
        },
        {
            "type": "line",
            "value": "És vegyen valaki közülök az ételáldozat lisztlángjából egy marokkal, és annak olajából is, a tömjént pedig, amely az ételáldozathoz való, mind; és égesse el az oltáron; annak emlékeztető része kedves illat az Úr előtt."
        },
        {
            "type": "line",
            "value": "Ami pedig megmarad belőle, egyék meg Áron és az ő fiai, kovásztalanul egyék meg, szenthelyen, a gyülekezet sátorának pitvarában egyék meg azt."
        },
        {
            "type": "line",
            "value": "Ne süssék azt kovásszal, mert nékik adtam azt, részökül az én tűzáldozataimból; igen szentséges az, mint a bűnért és vétekért való áldozat."
        },
        {
            "type": "line",
            "value": "Az Áron fiai közül minden férfiú egye azt. Örökkévaló rendtartás legyen ez a ti nemzetségeiteknél az Úrnak tűzáldozatai felől. Valaki illeti azokat, szent legyen."
        },
        {
            "type": "line",
            "value": "Szóla ismét az Úr Mózesnek, mondván:"
        },
        {
            "type": "line",
            "value": "Ez Áronnak és az ő fiainak áldozatjok, amelyet az Úrnak áldozzanak, mikor felkenik őket: Egy efa lisztlángnak tizedrésze mindenkor ételáldozatul, fele reggel, fele pedig estve."
        },
        {
            "type": "line",
            "value": "Serpenyőben készíttessék, olajjal összegyúrva vidd el azt, az ételáldozati süteményeket darabokban áldozd az Úrnak kedves illatul."
        },
        {
            "type": "line",
            "value": "Amely pap az ő helyébe kenetik fel az ő fiai közül, az mívelje ezt. Örökkévaló rendtartás ez, az Úrnak mindenestől füstölögtessék el."
        },
        {
            "type": "line",
            "value": "Mert a pap minden ételáldozatának mindenestől meg kell égettetni, nem kell abból semmit megenni."
        },
        {
            "type": "line",
            "value": "Szóla ismét az Úr Mózesnek, mondván:"
        },
        {
            "type": "line",
            "value": "Szólj Áronnak és az ő fiainak, mondván: Ez a bűnért való áldozat törvénye: amely helyen meg szokták ölni az egészen égőáldozatot, azon a helyen öljék meg a bűnért való áldozatot az Úr előtt; igen szentséges az."
        },
        {
            "type": "line",
            "value": "Amely pap megáldozza azt a bűnért, az egye meg azt, szent helyen egye meg, a gyülekezet sátorának pitvarában."
        },
        {
            "type": "line",
            "value": "Valami annak a húsát érinti, szent legyen, és ha annak véréből valami a ruhájára esik valakinek, azt, amire a vér esett, mosd meg szenthelyen."
        },
        {
            "type": "line",
            "value": "És a cserépedényt, amelyben azt főzték, törjék el; hogyha pedig ércfazékban főzték, súrolják meg, és mossák meg vízzel."
        },
        {
            "type": "line",
            "value": "A papok között minden férfiú eheti azt; igen szentséges az."
        },
        {
            "type": "line",
            "value": "Valamely bűnért való áldozat véréből bevisznek a gyülekezet sátorába, a szenthelyen való engesztelés végett, az meg nem ehető: tűzzel égettessék meg."
        }
    ]
}
