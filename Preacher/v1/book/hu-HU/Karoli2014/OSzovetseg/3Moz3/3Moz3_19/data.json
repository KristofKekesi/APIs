{
   "meta": {
   "type": "text",
   "name": "19. Fejezet"
   },
   "data": [
        {
            "type": "line",
            "value": "Szóla ismét az Úr Mózesnek, mondván:"
        },
        {
            "type": "line",
            "value": "Szólj Izráel fiainak egész gyülekezetéhez, és mondd nékik: Szentek legyetek, mert én az Úr, a ti Istenetek szent vagyok."
        },
        {
            "type": "line",
            "value": "Az ő anyját és atyját minden ember tisztelje, és az én szombatjaimat megtartsátok. Én vagyok az Úr, a ti Istenetek."
        },
        {
            "type": "line",
            "value": "Ne hajoljatok a bálványokhoz, és ne csináljatok magatoknak öntött isteneket. Én vagyok az Úr, a ti Istenetek."
        },
        {
            "type": "line",
            "value": "Hogyha hálaadó áldozatot áldoztok az Úrnak, úgy áldozzátok, hogy kedvesen fogadtassatok."
        },
        {
            "type": "line",
            "value": "A ti áldozástok napján és a következőn egyétek meg; ami pedig harmadnapra marad, égessétek meg tűzben."
        },
        {
            "type": "line",
            "value": "Ha pedig harmadnapra eszik valaki abból, útálatos az, nem lehet kedves."
        },
        {
            "type": "line",
            "value": "És aki eszi azt, viselje az ő álnokságának terhét; mivelhogy megfertőztette az Úrnak szentségét, irtassék ki az ilyen ember az ő népe közül."
        },
        {
            "type": "line",
            "value": "Mikor a ti földetek termését learatjátok, ne arasd le egészen a te meződnek szélét, és az elhullott gabonafejeket fel ne szedd."
        },
        {
            "type": "line",
            "value": "Szőlődet se mezgéreld le, és elhullott szemeit se szedd fel szőlődnek, a szegénynek és a jövevénynek hagyd meg azokat. Én vagyok az Úr, a ti Istenetek."
        },
        {
            "type": "line",
            "value": "Ne orozzatok, se ne hazudjatok és senki meg ne csalja az ő felebarátját."
        },
        {
            "type": "line",
            "value": "És ne esküdjetek hamisan az én nevemre, mert megfertőzteted a te Istenednek nevét. Én vagyok az Úr."
        },
        {
            "type": "line",
            "value": "A te felebarátodat ne zsarold, se ki ne rabold. A napszámos bére ne maradjon nálad reggelig."
        },
        {
            "type": "line",
            "value": "Siketet ne szidalmazz, és vak elé gáncsot ne vess; hanem félj a te Istenedtől. Én vagyok az Úr."
        },
        {
            "type": "line",
            "value": "Ne kövessetek el igazságtalanságot az ítéletben; ne nézd a szegénynek személyét, se a hatalmas személyét ne becsüld; igazságosan ítélj a te felebarátodnak."
        },
        {
            "type": "line",
            "value": "Ne járj rágalmazóként a te néped között; ne támadj fel a te felebarátodnak vére ellen. Én vagyok az Úr."
        },
        {
            "type": "line",
            "value": "Ne gyűlöld a te atyádfiát szívedben; fedd meg a te felebarátodat nyilván, hogy ne viseljed az ő bűnének terhét."
        },
        {
            "type": "line",
            "value": "Bosszúálló ne légy, és haragot ne tarts a te néped fiai ellen, hanem szeressed felebarátodat, mint magadat. Én vagyok az Úr."
        },
        {
            "type": "line",
            "value": "Az én rendeléseimet megtartsátok: Barmodat másféle állattal ne párosítsd, szántóföldedbe kétféle magot ne vess, és kétféle szövetű ruha ne legyen rajtad."
        },
        {
            "type": "line",
            "value": "És ha valaki asszonynyal hál és közösül, és az valamely férfi hatalma alatt lévő rabnő, és sem ki nem váltatott, sem szabadon nem bocsáttatott: büntetés érje, de meg ne ölettessenek, mert nem volt szabad az asszony."
        },
        {
            "type": "line",
            "value": "A férfiú pedig vigye el az ő vétkéért való áldozatát az Úrnak a gyülekezet sátorának nyílásához: egy kost vétekért való áldozatul."
        },
        {
            "type": "line",
            "value": "És a pap szerezzen néki engesztelést, a vétekért való áldozat kosával az Úr előtt, az ő bűnéért, amelyet elkövetett, és megbocsáttatik néki az ő bűne, amelyet elkövetett."
        },
        {
            "type": "line",
            "value": "Mikor pedig bementek arra a földre, és plántáltok ott mindenféle gyümölcstermő fát, annak gyümölcsét körülmetéletlennek tartsátok, három esztendeig legyen az néktek körülmetéletlen: meg ne egyétek."
        },
        {
            "type": "line",
            "value": "A negyedik esztendőben pedig annak minden gyümölcse szent legyen, hálaáldozatul az Úrnak."
        },
        {
            "type": "line",
            "value": "Csak az ötödik esztendőben egyétek meg annak gyümölcsét, és annak termését magatoknak gyüjtsétek. Én vagyok az Úr, a ti Istenetek."
        },
        {
            "type": "line",
            "value": "Ne egyetek vérrel valót, ne varázsoljatok és ne bűvészkedjetek."
        },
        {
            "type": "line",
            "value": "A ti hajatokat kerekdedre ne nyírjátok, a szakállad végét se csúfítsd el."
        },
        {
            "type": "line",
            "value": "Testeteket a holt emberért meg ne hasogassátok, se égetéssel magatokat meg ne bélyegezzétek. Én vagyok az Úr."
        },
        {
            "type": "line",
            "value": "A te leányodat meg ne becstelenítsd, paráznaságra adván azt; hogy paráznává ne legyen a föld, és be ne teljék a föld fajtalansággal."
        },
        {
            "type": "line",
            "value": "Az én szombatjaimat megtartsátok; szenthelyemet tiszteljétek. Én vagyok az Úr."
        },
        {
            "type": "line",
            "value": "Ne menjetek ígézőkhöz, és a jövendőmondókat ne tudakozzátok, hogy magatokat azokkal megfertőztessétek. Én vagyok az Úr, a ti Istenetek."
        },
        {
            "type": "line",
            "value": "Az ősz ember előtt kelj fel, és a vén ember orcáját becsüld meg, és félj a te Istenedtől. Én vagyok az Úr."
        },
        {
            "type": "line",
            "value": "Hogyha jövevény tartózkodik nálad, a ti földeteken, ne nyomorgassátok őt."
        },
        {
            "type": "line",
            "value": "Olyan legyen néktek a jövevény, aki nálatok tartózkodik, mintha közületek való benszülött volna, és szeressed azt mint magadat, mert jövevények voltatok Égyiptom földén. Én vagyok az Úr, a ti Istenetek."
        },
        {
            "type": "line",
            "value": "Ne kövessetek el igazságtalanságot az ítéletben, a hosszmértékben, súlymértékben és ürmértékben."
        },
        {
            "type": "line",
            "value": "Igaz mérték, igaz font, igaz efa, és igaz hin legyen közöttetek. Én vagyok az Úr, a ti Istenetek, aki kihoztalak titeket Égyiptom földéből."
        },
        {
            "type": "line",
            "value": "Tartsátok meg azért minden rendelésemet és minden végzésemet, és cselekedjetek azok szerint. Én vagyok az Úr."
        }
    ]
}
