{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "Volt egy ember, Ramataim-Cofimból, az Efraim hegységéről való, és az ő neve Elkána vala, Jerohámnak fia, ki Elihu fia, ki Tohu fia, ki Sof fia volt; Efraimita vala."
        },
        {
            "type": "line",
            "value": "És két felesége volt néki; az egyiket Annának, a másikat pedig Peninnának hívták. Peninnának gyermekei valának, de Annának nem valának gyermekei."
        },
        {
            "type": "line",
            "value": "És ez az ember felmegy vala esztendőnként az ő városából, hogy imádkozzék és áldozatot tegyen a Seregek Urának Silóban. Ott pedig Éli két fia, Hofni és Fineás valának az Úrnak papjai."
        },
        {
            "type": "line",
            "value": "És azon a napon, melyen Elkána áldozni szokott, Peninnának, az ő feleségének, és minden fiának és leányának áldozati részt ád vala;"
        },
        {
            "type": "line",
            "value": "Annának pedig kétakkora részt ád vala, mivel Annát igen szerette; de az Úr bezárá az ő méhét."
        },
        {
            "type": "line",
            "value": "Igen bosszantja vala pedig Annát vetélkedő társa, hogy felingerelje, mivel az Úr bezárá az ő méhét."
        },
        {
            "type": "line",
            "value": "És így történt ez esztendőről esztendőre; valahányszor felment az Úrnak házába, ekképpen bosszantá őt, ő pedig sír vala és semmit sem evék."
        },
        {
            "type": "line",
            "value": "És monda néki Elkána, az ő férje: Anna, miért sírsz, és miért nem eszel? Mi felett bánkódol szívedben? Avagy nem többet érek-é én néked tíz fiúnál?"
        },
        {
            "type": "line",
            "value": "És felkele Anna, minekutána evének Silóban és minekutána ivának, (Éli pap pedig az Úrnak templomában az ajtófélnél ül vala székében),"
        },
        {
            "type": "line",
            "value": "És lelkében elkeseredve, könyörge az Úrnak, és igen sír vala."
        },
        {
            "type": "line",
            "value": "És fogadást tőn, mondván: Seregeknek Ura! ha megtekinted a te szolgáló leányodnak nyomorúságát, és megemlékezel rólam, és nem feledkezel el szolgáló leányodról, hanem fiúmagzatot adsz szolgáló leányodnak: én őt egész életére az Úrnak ajánlom, és borotva nem érinti az ő fejét soha!"
        },
        {
            "type": "line",
            "value": "Mivelhogy pedig hosszasan imádkozék az Úr előtt: Éli figyel vala az ő szájára;"
        },
        {
            "type": "line",
            "value": "És mivel Anna szívében könyörge (csak ajka mozgott, szava pedig nem volt hallható): Éli gondolá, hogy részeg."
        },
        {
            "type": "line",
            "value": "Monda azért néki Éli: Meddig leszel részeg? Távolítsd el mámorodat magadtól."
        },
        {
            "type": "line",
            "value": "Anna pedig felele, és monda néki: Nem, Uram! bánatos lelkű asszony vagyok én; sem bort, sem részegítő italt nem ittam, csak szívemet öntöttem ki az Úr előtt."
        },
        {
            "type": "line",
            "value": "Ne tartsd a te szolgáló leányodat rossz asszonynak, mert az én bánatomnak és szomorúságomnak teljességéből szólottam eddig."
        },
        {
            "type": "line",
            "value": "És felele Éli, és monda: Eredj el békességgel, és Izráelnek Istene adja meg a te kérésedet, amelyet kértél tőle."
        },
        {
            "type": "line",
            "value": "Ő pedig monda: Legyen kedves előtted a te szolgáló leányod! És elméne az asszony az ő útjára és evék, és arca nem vala többé szomorú."
        },
        {
            "type": "line",
            "value": "És reggel felkelének, és minekutána imádkozának az Úr előtt, visszatértek, és elmenének haza Rámába. És ismeré Elkána az ő feleségét, Annát, és az Úr megemlékezék róla."
        },
        {
            "type": "line",
            "value": "És történt idő multával, hogy terhes lőn Anna, és szüle fiat és nevezé őt Sámuelnek, mert úgymond az Úrtól kértem őt."
        },
        {
            "type": "line",
            "value": "És mikor felméne a férfi, Elkána és az ő egész háznépe, hogy bemutassa az Úrnak esztendőnként való áldozatát és fogadását:"
        },
        {
            "type": "line",
            "value": "Anna nem ment fel, hanem monda férjének: Mihelyt a gyermeket elválasztándom, felviszem őt, hogy az Úr előtt megjelenjen, és ott maradjon örökké."
        },
        {
            "type": "line",
            "value": "És monda néki Elkána, az ő férje: Cselekedjél úgy, amint néked tetszik, maradj itthon, míg elválasztod; csakhogy az Úr teljesítse be az ő beszédét! Otthon marada azért az asszony és szoptatta gyermekét, amíg elválasztá."
        },
        {
            "type": "line",
            "value": "És minekutána elválasztotta, felvivé magával; három tulokkal, egy efa liszttel és egy tömlő borral, és bevivé őt az Úrnak házába, Silóban. A gyermek pedig még igen kicsiny vala."
        },
        {
            "type": "line",
            "value": "És levágták a tulkot, és a gyermeket Élihez vitték."
        },
        {
            "type": "line",
            "value": "Ő pedig monda: Óh Uram! Él a te lelked, Uram, hogy én vagyok az az asszony, aki itt állott melletted, és könyörgött az Úrnak."
        },
        {
            "type": "line",
            "value": "Ezért a fiúért könyörögtem, és az Úr megadta kérésemet, amelyet tőle kértem."
        },
        {
            "type": "line",
            "value": "Most azért én is az Úrnak szentelem; teljes életére az Úrnak legyen szentelve! És imádkozának ott az Úrhoz."
        }
    ]
}
