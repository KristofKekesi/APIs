{
   "meta": {
   "type": "text",
   "name": "43. Fejezet"
   },
   "data": [
        {
            "type": "line",
            "value": "És vitt engem a kapuhoz, ahhoz a kapuhoz, amely napkelet felé néz vala."
        },
        {
            "type": "line",
            "value": "És ímé, Izráel Istenének dicsősége jő vala napkelet felől, és zúgása, mint nagy víz zúgása, és a föld világos vala az ő dicsőségétől."
        },
        {
            "type": "line",
            "value": "És a jelenség, melyet láttam, olyan vala, mint az a jelenség, melyet akkor láttam, mikor menék a várost elveszteni; és olyan látások valának, mint az a jelenség, melyet a Kébár folyó mellett láttam. És orcámra esém."
        },
        {
            "type": "line",
            "value": "És az Úr dicsősége beméne a házba a kapunak útján, mely néz napkeletre."
        },
        {
            "type": "line",
            "value": "És fölemele engem a lélek, és bevitt engem a belső pitvarba, és ímé, az Úr dicsősége betölté a házat."
        },
        {
            "type": "line",
            "value": "És hallám, hogy valaki beszélget hozzám a házból, holott ama férfiú mellettem áll vala."
        },
        {
            "type": "line",
            "value": "És mondá nékem: Embernek fia! ezt az én királyi székemnek helyét és lábaim talpainak helyét, ahol lakom Izráel fiai között örökké, és itt az én szent nevemet többé meg ne fertéztesse Izráel háza, ők és királyaik paráznaságukkal és királyaik holttesteivel, magaslataikkal,"
        },
        {
            "type": "line",
            "value": "Mikor küszöbüket az én küszöböm mellé és ajtófélfáikat az én ajtófélfáim mellé tették, és csak a fal vala köztem és közöttök; és megfertéztették az én szent nevemet útálatosságaikkal, melyeket cselekedtek, ezokáért elvesztém őket haragomban."
        },
        {
            "type": "line",
            "value": "Most már eltávoztatják paráznaságukat és királyaik holttesteit tőlem, és ő köztök lakozom mindörökké."
        },
        {
            "type": "line",
            "value": "Te, embernek fia, hirdessed Izráel házának ezt a házat, hogy piruljanak vétkeik miatt. És mérjék utána arányosságát;"
        },
        {
            "type": "line",
            "value": "És ha pirulni fognak mind amiatt, amit cselekedtek: e ház formáját és berendezését, kijáratait és bejáratait és minden formáit és minden rendeléseit és minden formáit és minden törvényeit jelentsd meg nékik és írd meg szemeik előtt, hogy megtartsák minden formáját és minden rendeléseit, s azokat cselekedjék."
        },
        {
            "type": "line",
            "value": "Ez a ház törvénye: A hegy tetején egész határa köröskörül igen szentséges. Ímé, ez a ház törvénye."
        },
        {
            "type": "line",
            "value": "És ezek az oltár mértékei singek szerint (egy sing tesz egy közsinget és egy tenyért): talpa vala egy sing magas és egy sing széles, korlátja pedig a szélén köröskörül egy arasznyi. És ez az oltár magassága:"
        },
        {
            "type": "line",
            "value": "A földön való talptól az alsó bekerítésig két sing s szélessége egy sing, és a kisebb bekerítéstől a nagyobb bekerítésig négy sing és szélessége egy sing;"
        },
        {
            "type": "line",
            "value": "És az Istenhegye négy sing, és az Isten-tűzhelyétől fölfelé a szarvak egy sing."
        },
        {
            "type": "line",
            "value": "És az Isten-tűzhelyének hosszúsága tizenkét sing vala tizenkét sing szélesség mellett, négyszögben négy oldala szerint."
        },
        {
            "type": "line",
            "value": "És a bekerítés vala tizennégy sing hosszú, tizennégy sing szélesség mellett, négy oldala szerint; és a korlát köröskörül rajta fél sing. És talpa vala egy sing köröskörül. És grádicsai napkeletre néztek."
        },
        {
            "type": "line",
            "value": "És mondá nékem: Embernek fia, ezt mondja az Úr Isten: Ezek az oltár rendtartásai: Azon a napon, mikor elkészül, hogy égőáldozattal áldozzanak rajta és vért hintsenek reá,"
        },
        {
            "type": "line",
            "value": "Adj a papoknak, a Lévitáknak, kik a Sádók magvából valók, akik járulhatnak én hozzám, ezt mondja az Úr Isten, hogy szolgáljanak nékem, egy fiatal bikát bűnért való áldozatul."
        },
        {
            "type": "line",
            "value": "És végy véréből, és tedd az oltár négy szarvára és a bekerítés négy szegletére és a korlátra köröskörül, és tisztísd meg azt, és szenteld meg."
        },
        {
            "type": "line",
            "value": "És vegyed a bikát, mely a bűnért való áldozat, és égesd meg azt a háznak erre rendelt helyén, a szenthelyen kivül."
        },
        {
            "type": "line",
            "value": "Másodnap pedig vígy egy ép kecskebakot bűnért való áldozatul, és tisztítsák meg vele az oltárt, mint a fiatal bikával megtisztították."
        },
        {
            "type": "line",
            "value": "Mikor elvégezed az oltár megtisztítását, vígy áldozatul egy ép, fiatal bikát és egy ép kost a nyájból."
        },
        {
            "type": "line",
            "value": "És áldozzál velök az Úr előtt, és a papok hintsenek sót reájok, és vigyék azokat égőáldozatul az Úrnak."
        },
        {
            "type": "line",
            "value": "Hét napig mindennap egy-egy bakot hozz bűnért való áldozatul, és egy fiatal bikát és egy kost a nyájból, mint épeket hozzák."
        },
        {
            "type": "line",
            "value": "Hét napon át szenteljék és tisztítsák meg az oltárt és töltsék meg kezét."
        },
        {
            "type": "line",
            "value": "És betöltsék e napokat; a nyolcadik napon és azután pedig áldozzák a papok az oltáron égőáldozataitokat és hálaadó áldozataitokat, és én kegyelmesen fogadlak titeket, ezt mondja az Úr Isten."
        }
    ]
}
