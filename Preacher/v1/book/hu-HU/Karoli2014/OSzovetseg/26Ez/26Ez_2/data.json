{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "És monda nékem: Embernek fia! állj lábaidra, és szólok veled."
        },
        {
            "type": "line",
            "value": "És lélek jöve én belém, amint szóla, és állata engem lábaimra, és hallám azt, aki szól vala nékem."
        },
        {
            "type": "line",
            "value": "És mondá nékem: Embernek fia! küldelek én téged Izráel fiaihoz, a pártos nemzetségekhez, akik pártot ütöttek ellenem; ők és atyáik vétkeztek ellenem mind e mai napig."
        },
        {
            "type": "line",
            "value": "A kemény orcájú fiakhoz és makacs szívűekhez küldelek téged, és ezt mondjad nékik: Így szól az Úr Isten!"
        },
        {
            "type": "line",
            "value": "Ők pedig vagy hallják, vagy nem hallják, mivelhogy pártos ház, hadd tudják meg, hogy próféta volt köztük."
        },
        {
            "type": "line",
            "value": "Te pedig, embernek fia, ne félj tőlök, és az ő beszédöktől se félj; ha bogácsok és tövisek vannak is veled, és ha skorpiókkal lakol is együtt; beszédöktől ne félj, orcájoktól ne rettegj, mert ők pártos ház."
        },
        {
            "type": "line",
            "value": "És szóljad az én beszédimet nékik, vagy hallják, vagy nem, mert pártos ház."
        },
        {
            "type": "line",
            "value": "Te pedig, embernek fia, halld meg amit én néked szólok. Ne légy pártos mint ez a pártos ház, nyisd föl szádat, és egyed, amit én adok néked."
        },
        {
            "type": "line",
            "value": "És látám, és ímé egy kéz nyúlt felém, és ímé benne egy könyv türete vala."
        },
        {
            "type": "line",
            "value": "És kiterjeszté azt előttem, és ímé be vala írva elől és hátul, és írva valának reá gyászénekek és nyögések és jajszók."
        }
    ]
}
