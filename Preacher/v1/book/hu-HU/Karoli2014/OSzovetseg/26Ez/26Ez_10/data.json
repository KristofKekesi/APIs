{
   "meta": {
   "type": "text",
   "name": "10. Fejezet"
   },
   "data": [
        {
            "type": "line",
            "value": "És látám, és ímé a mennyezeten, amely a Kérubok feje fölött vala, látszék felettök, mint valami zafirkő, olyan, mint egy királyi széknek formája."
        },
        {
            "type": "line",
            "value": "És szóla a gyolcsba öltözött férfiúnak, és mondá: Menj be a forgókerekek közé a Kérubok alá, és töltsd meg tenyereidet égő üszöggel onnét a Kérubok közül, és szórd a városra. És beméne szemem láttára."
        },
        {
            "type": "line",
            "value": "A Kérubok pedig állanak a háztól jobbra, mikor a férfi beméne, és a felhő betölté a belső pitvart."
        },
        {
            "type": "line",
            "value": "És eltávozék az Úr dicsősége a Kérubról, a ház küszöbére, és megtelék a ház a felhővel, és a pitvar betelék az Úr dicsőségének fényességével."
        },
        {
            "type": "line",
            "value": "És a Kérubok szárnyainak csattogása meghallaték a külső pitvarig, mint az erős Isten hangja, mikor beszél."
        },
        {
            "type": "line",
            "value": "És lőn, mikor parancsolt ama gyolcsba öltözött férfinak, mondván: Végy tüzet a forgókerekek közül, a Kérubok közül, az beméne, és álla a kerék mellé."
        },
        {
            "type": "line",
            "value": "És kinyújtá egy Kérub a kezét a Kérubok közül a tűzhöz, mely vala a Kérubok között, és vőn és tevé a gyolcsba öltözöttnek markába, ki elvevé és kiméne."
        },
        {
            "type": "line",
            "value": "És látszék a Kérubokon emberi kéznek formája szárnyaik alatt."
        },
        {
            "type": "line",
            "value": "És látám, és ímé, négy kerék vala a Kérubok mellett, egyik kerék vala az egyik Kérub mellett és a másik kerék a másik Kérub mellett, és olyanok valának a kerekek, mintha tarsiskőből volnának."
        },
        {
            "type": "line",
            "value": "És mintha volna mind a négyöknek ugyanazon egy formája, mintha egyik kerék a másik kerék közepében volna."
        },
        {
            "type": "line",
            "value": "Jártokban mind a négy oldaluk felé mennek vala, meg nem fordulnak vala jártokban, hanem arra, amerre a fő fordult, mennek vala utána, meg nem fordulnak vala mentökben."
        },
        {
            "type": "line",
            "value": "És egész testök és hátok és kezeik és szárnyaik és a kerekek rakva valának szemekkel köröskörül mind a négy kerekükön."
        },
        {
            "type": "line",
            "value": "Hallám, hogy a kerekeket forgókerekeknek nevezték fülem hallatára."
        },
        {
            "type": "line",
            "value": "És négy orcája vala mindeniknek, az első orca vala Kérub-orca, és a második orca ember-orca, a harmadik oroszlán-orca és a negyedik sas-orca."
        },
        {
            "type": "line",
            "value": "És fölemelkedének a Kérubok. Ez ama lelkes állat, amelyet láttam a Kébár folyó mellett."
        },
        {
            "type": "line",
            "value": "És mikor járnak vala a Kérubok, járnak vala a kerekek is mellettök, mikor pedig felemelék a Kérubok szárnyaikat, hogy fölemelkedjenek a földről, nem fordulának el a kerekek sem az ő oldaluktól."
        },
        {
            "type": "line",
            "value": "Ha azok állanak vala, ezek is állának, és ha azok felemelkednek vala, fölemelkedének ezek is velök, mert a lelkes állat lelke vala bennök."
        },
        {
            "type": "line",
            "value": "És elvonula az Úrnak dicsősége a ház küszöbétől, és álla a Kérubok fölé."
        },
        {
            "type": "line",
            "value": "És fölemelék a Kérubok szárnyaikat, és fölemelkedének a földről szemem láttára kimentökben és a kerekek is mellettök; és megállának az Úr háza keleti kapujának bejáratánál, és Izráel Istenének dicsősége vala felül ő rajtok."
        },
        {
            "type": "line",
            "value": "Ez ama lelkes állat, amelyet láttam az Izráel Istene alatt a Kébár folyó mellett, és megismerém, hogy Kérubok valának."
        },
        {
            "type": "line",
            "value": "Négy orcája vala mindeniknek és négy szárnya mindeniknek és emberi kezek formája vala szárnyaik alatt."
        },
        {
            "type": "line",
            "value": "És orcáik formája: ugyanazok az orcák valának, amelyeket a Kébár folyó mellett láttam, tudniillik formájokat és őket magokat. Mindenik a maga orcája felé megy vala."
        }
    ]
}
