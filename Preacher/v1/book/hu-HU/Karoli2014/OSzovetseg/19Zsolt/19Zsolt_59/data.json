{
   "meta": {
   "type": "text",
   "name": "59. Fejezet"
   },
   "data": [
        {
            "type": "line",
            "value": "Az éneklőmesternek az altashétre. Dávid miktámja; midőn embereket külde Saul, és őrizék az ő házát, hogy megöljék őt."
        },
        {
            "type": "line",
            "value": "Szabadíts meg engemet az én ellenségeimtől, Istenem; a reám támadóktól ments meg engemet!"
        },
        {
            "type": "line",
            "value": "Szabadíts meg engemet a gonosztevőktől, és a vérontó emberek ellen tarts meg engemet;"
        },
        {
            "type": "line",
            "value": "Mert ímé lelkem után leselkednek, egybegyűltek ellenem az erősek; anélkül, hogy hibás vagy vétkes volnék, Uram!"
        },
        {
            "type": "line",
            "value": "Bűnöm nélkül egybegyűlnek és készülnek ellenem: serkenj fel előmbe és lásd meg ezeket!"
        },
        {
            "type": "line",
            "value": "Te, oh Uram, Seregek Istene, Izráel Istene, serkenj fel! Büntesd meg mind e pogányokat, ne könyörülj senkin, aki hamisságot cselekszik. Szela."
        },
        {
            "type": "line",
            "value": "Estenden megjelennek, ordítnak, mint az eb; körüljárják a várost."
        },
        {
            "type": "line",
            "value": "Ímé, szájokkal csácsognak, ajkaikon szablyák vannak: hisz, úgy mond, kicsoda hallja meg?"
        },
        {
            "type": "line",
            "value": "Te pedig, Uram, neveted őket, és megcsúfolod mind e pogány népet."
        },
        {
            "type": "line",
            "value": "Hatalmával szemben te reád vigyázok; mert Isten az én váram."
        },
        {
            "type": "line",
            "value": "Előmbe jön az én kegyelmes Istenem; látnom engedi Isten az én ellenségeim romlását."
        },
        {
            "type": "line",
            "value": "Ne öld meg őket, hogy népem meg ne felejtkezzék; bujdosókká tedd őket a te hatalmaddal, és alázd meg őket Uram, mi paizsunk!"
        },
        {
            "type": "line",
            "value": "Szájuknak vétke az ő ajkaiknak beszéde, fogattassanak meg kevélységükben; mert csak átkot és hazugságot szólnak."
        },
        {
            "type": "line",
            "value": "Veszítsd el őket búsulásodban, veszítsd el őket, hogy ne legyenek; és tudják meg, hogy Isten uralkodik a Jákób fölött, mind a földnek határáig. Szela."
        },
        {
            "type": "line",
            "value": "Estenden megjelennek, ordítnak, mint az eb, körüljárják a várost."
        },
        {
            "type": "line",
            "value": "Étel után barangolnak, és ha nem laknak jól, virrasztanak."
        },
        {
            "type": "line",
            "value": "Én pedig éneklem a te hatalmadat, és reggelenkint zengem a te kegyelmességedet; mert váram voltál és menedékem az én nyomorúságom napján."
        },
        {
            "type": "line",
            "value": "Én erősségem! Te néked éneklek, mert Isten az én váram: ő az én kegyelmes Istenem!"
        }
    ]
}
