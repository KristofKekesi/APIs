{
   "meta": {
   "type": "text",
   "name": "116. Fejezet"
   },
   "data": [
        {
            "type": "line",
            "value": "Szeretem az Urat, mert meghallgatja esedezéseim szavát."
        },
        {
            "type": "line",
            "value": "Mert az ő fülét felém fordítja, azért segítségül hívom őt egész életemben."
        },
        {
            "type": "line",
            "value": "Körülvettek engem a halál kötelei, és a pokol szorongattatásai támadtak meg engem; nyomorúságba és ínségbe jutottam."
        },
        {
            "type": "line",
            "value": "És az Úrnak nevét segítségül hívám: Kérlek Uram, szabadítsd meg az én lelkemet!"
        },
        {
            "type": "line",
            "value": "Az Úr kegyelmes és igaz, és a mi Istenünk irgalmas."
        },
        {
            "type": "line",
            "value": "Az Úr megőrzi az alázatosokat; én ügyefogyott voltam és megszabadított engem."
        },
        {
            "type": "line",
            "value": "Térj meg én lelkem a te nyugodalmadba, mert az Úr jól tett teveled."
        },
        {
            "type": "line",
            "value": "Minthogy megszabadítottad lelkemet a haláltól, szemeimet a könyhullatástól és lábamat az eséstől:"
        },
        {
            "type": "line",
            "value": "Az Úr orcája előtt fogok járni az élőknek földén."
        },
        {
            "type": "line",
            "value": "Hittem, azért szóltam; noha igen megaláztatott valék."
        },
        {
            "type": "line",
            "value": "Csüggedezésemben ezt mondtam én: Minden ember hazug."
        },
        {
            "type": "line",
            "value": "Mivel fizessek az Úrnak minden hozzám való jótéteményéért?"
        },
        {
            "type": "line",
            "value": "A szabadulásért való poharat felemelem, és az Úrnak nevét hívom segítségül."
        },
        {
            "type": "line",
            "value": "Az Úr iránt való fogadásaimat megadom az ő egész népe előtt."
        },
        {
            "type": "line",
            "value": "Az Úr szemei előtt drága az ő kegyeseinek halála."
        },
        {
            "type": "line",
            "value": "Uram! én bizonyára a te szolgád vagyok; szolgád vagyok én, a te szolgáló leányodnak fia, te oldoztad ki az én köteleimet."
        },
        {
            "type": "line",
            "value": "Néked áldozom hálaadásnak áldozatával, és az Úr nevét hívom segítségül."
        },
        {
            "type": "line",
            "value": "Az Úr iránt való fogadásaimat megadom az ő egész népe előtt,"
        },
        {
            "type": "line",
            "value": "Az Úr házának tornácaiban, te benned, oh Jeruzsálem! Dicsérjétek az Urat!"
        }
    ]
}
