{
   "meta": {
   "type": "text",
   "name": "143. Fejezet"
   },
   "data": [
        {
            "type": "line",
            "value": "Dávid zsoltára. Uram, hallgasd meg könyörgésemet, figyelmezzél imádságomra; hűséged és igazságod szerint hallgass meg engemet."
        },
        {
            "type": "line",
            "value": "Ne szállj perbe a te szolgáddal, mert egy élő sem igaz előtted!"
        },
        {
            "type": "line",
            "value": "Ímé, ellenség üldözi lelkemet, a földhöz paskolja éltemet; betaszít engem a sötétségbe amilyen a régen megholtaké!"
        },
        {
            "type": "line",
            "value": "Elcsügged bennem a lelkem, felháborodik bennem a szívem!"
        },
        {
            "type": "line",
            "value": "Megemlékezem a régi időkről, elgondolom minden te dolgodat; kezed munkáiról elmélkedem."
        },
        {
            "type": "line",
            "value": "Feléd terjesztgetem kezeimet; lelkem, mint szomjú föld, úgy eped utánad. Szela."
        },
        {
            "type": "line",
            "value": "Siess, hallgass meg engem Uram! Elfogyatkozik az én lelkem. Ne rejtsd el orcádat előlem, hogy ne legyek hasonló a sírba szállókhoz."
        },
        {
            "type": "line",
            "value": "Korán hallasd velem kegyelmedet, mert bízom benned! Mutasd meg nékem az útat, melyen járjak, mert hozzád emelem lelkemet!"
        },
        {
            "type": "line",
            "value": "Szabadíts meg engem ellenségeimtől, Uram; hozzád menekülök!"
        },
        {
            "type": "line",
            "value": "Taníts meg engem a te akaratodat teljesítenem, mert te vagy Istenem! A te jó lelked vezéreljen engem az egyenes földön."
        },
        {
            "type": "line",
            "value": "Eleveníts meg engem, Uram, a te nevedért; vidd ki lelkemet a nyomorúságból a te igazságodért!"
        },
        {
            "type": "line",
            "value": "És kegyelmedből rontsd meg ellenségeimet, és veszítsd el mindazokat, akik szorongatják lelkemet; mert szolgád vagyok."
        }
    ]
}
