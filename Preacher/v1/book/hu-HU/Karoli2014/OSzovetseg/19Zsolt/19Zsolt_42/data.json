{
   "meta": {
   "type": "text",
   "name": "42. Fejezet"
   },
   "data": [
        {
            "type": "line",
            "value": "Az éneklőmesternek; Kóráh fiainak tanítása."
        },
        {
            "type": "line",
            "value": "Mint a szarvas kivánkozik a folyóvizekre, úgy kivánkozik az én lelkem hozzád, oh Isten!"
        },
        {
            "type": "line",
            "value": "Szomjuhozik lelkem Istenhez, az élő Istenhez; mikor mehetek el és jelenhetek meg Isten előtt?"
        },
        {
            "type": "line",
            "value": "Könyhullatásom volt kenyerem éjjel és nappal, mikor mindennap azt mondták nékem: "Hol van a te Istened?""
        },
        {
            "type": "line",
            "value": "Mikor ezekről emlékezem, megkeseredem lelkemben; mert nagy csoportban vonultam ezelőtt és ujjongó örömmel és hálaadással vezettem őket, az ünneplő sokaságot, az Isten házáig."
        },
        {
            "type": "line",
            "value": "Miért csüggedsz el lelkem és nyughatatlankodol bennem? Bízzál Istenben, mert még hálát adok én néki az ő orcájának szabadításáért."
        },
        {
            "type": "line",
            "value": "Istenem! elcsügged bennem az én lelkem; azért emlékezem reád a Jordán és Hermon földjéről, a Micár hegyéről."
        },
        {
            "type": "line",
            "value": "Örvény örvényt hív elő zuhatagjaid hangjára; minden vízáradásod és hullámod összecsap fölöttem!"
        },
        {
            "type": "line",
            "value": "Nappal kiküldte kegyelmét az Úr, éjjel éneke volt velem, imádság az én életem Istenéhez."
        },
        {
            "type": "line",
            "value": "Hadd mondjam Istennek, az én kőszálamnak: Miért felejtkeztél el rólam? Miért kell gyászban járnom ellenség háborgatása miatt?"
        },
        {
            "type": "line",
            "value": "Mintha zúzódás volna csontjaimban, mikor gyaláznak engem az én szorongatóim, naponként ezt mondván nékem: Hol van a te Istened?"
        },
        {
            "type": "line",
            "value": "Miért csüggedsz el lelkem, és miért nyughatatlankodol bennem? Bízzál Istenben, mert még hálát adok én néki, az én szabadítómnak és Istenemnek."
        }
    ]
}
