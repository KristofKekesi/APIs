{
   "meta": {
   "type": "text",
   "name": "71. Fejezet"
   },
   "data": [
        {
            "type": "line",
            "value": "Te benned bízom, Uram! Ne szégyenüljek meg soha."
        },
        {
            "type": "line",
            "value": "A te igazságod szerint ments meg és szabadíts meg engem; hajtsd hozzám füledet és tarts meg engem."
        },
        {
            "type": "line",
            "value": "Légy sziklaváram, ahova menekülhessek szüntelen; rendelkezzél megtartásom felől, mert kőszálam és erősségem vagy te."
        },
        {
            "type": "line",
            "value": "Én Istenem, szabadíts meg engem a gonosznak kezéből; a hamisnak és kegyetlennek markából!"
        },
        {
            "type": "line",
            "value": "Mert te vagy az én reménységem, oh Uram, Istenem, én bizodalmam gyermekségemtől fogva!"
        },
        {
            "type": "line",
            "value": "Reád támaszkodom születésem óta; anyámnak méhéből te vontál ki engem; rólad szól az én dicséretem szüntelen."
        },
        {
            "type": "line",
            "value": "Mintegy csudává lettem sokaknak; de te vagy az én erős bizodalmam."
        },
        {
            "type": "line",
            "value": "Megtelik szájam dicséreteddel, minden napon a te dicsőségeddel."
        },
        {
            "type": "line",
            "value": "Ne vess el engem az én vénségemnek idején; mikor elfogy az én erőm, ne hagyj el engem!"
        },
        {
            "type": "line",
            "value": "Mert felőlem szólanak elleneim, és akik életemre törnek, együtt tanácskoznak,"
        },
        {
            "type": "line",
            "value": "Mondván: Az Isten elhagyta őt! Kergessétek és fogjátok meg, mert nincs, aki megszabadítsa."
        },
        {
            "type": "line",
            "value": "Oh Isten, ne távozzál el tőlem! Én Istenem, siess segítségemre!"
        },
        {
            "type": "line",
            "value": "Szégyenüljenek meg és enyésszenek el életemnek ellenségei; borítsa szégyen és gyalázat azokat, akik vesztemre törnek!"
        },
        {
            "type": "line",
            "value": "Én pedig szüntelen reménylek, és szaporítom minden te dicséretedet."
        },
        {
            "type": "line",
            "value": "Szájam beszéli a te igazságodat, minden nap a te szabadításodat, mert számát sem tudom."
        },
        {
            "type": "line",
            "value": "Az Úr Istennek nagy tetteivel járok; csak a te igazságodról emlékezem!"
        },
        {
            "type": "line",
            "value": "Oh Isten, gyermekségemtől tanítottál engem; és mind mostanig hirdetem a te csudadolgaidat."
        },
        {
            "type": "line",
            "value": "Vénségemig és megőszülésemig se hagyj el engem, oh Isten, hogy hirdessem a te karodat e nemzetségnek, és minden következendőnek a te nagy tetteidet."
        },
        {
            "type": "line",
            "value": "Hisz a te igazságod, oh Isten, felhat az égig, mert nagyságos dolgokat cselekedtél; kicsoda hasonló te hozzád, oh Isten?!"
        },
        {
            "type": "line",
            "value": "Aki sok bajt és nyomorúságot éreztettél velünk, de ismét megelevenítesz, és a föld mélységéből ismét felhozol minket."
        },
        {
            "type": "line",
            "value": "Megsokasítod az én nagyságomat; hozzám fordulsz és megvigasztalsz engem."
        },
        {
            "type": "line",
            "value": "Én is tisztellek téged lanttal a te hűségedért, én Istenem! Éneklek néked hárfával, oh Izráelnek szentje!"
        },
        {
            "type": "line",
            "value": "Örvendeznek az én ajakim, hogy énekelhetek néked, és lelkem is, amelyet megváltottál."
        },
        {
            "type": "line",
            "value": "Nyelvem is minden napon hirdeti a te igazságodat, mert megszégyenültek és gyalázattal illettettek, akik vesztemre törnek."
        }
    ]
}
