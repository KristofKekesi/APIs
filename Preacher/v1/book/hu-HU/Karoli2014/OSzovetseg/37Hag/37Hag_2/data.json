{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "A hetedik hónap huszonnegyedik napján szóla az Úr Aggeus próféta által, mondván:"
        },
        {
            "type": "line",
            "value": "Szólj csak Zorobábelnek, a Sealtiél fiának, Júda fejedelmének, és Jósuának, a Jehosadák fiának, a főpapnak, és a nép többi tagjainak, mondván:"
        },
        {
            "type": "line",
            "value": "Ki van még életben köztetek, aki látta ezt a házat az ő első dicsőségében? És milyennek látjátok ti most ezt? Avagy olyan-é ez a ti szemetekben, mintha semmi volna?"
        },
        {
            "type": "line",
            "value": "De most légy bátor, Zorobábel, azt mondja az Úr! Légy bátor te is, Jósua, Jehosadák fia, te főpap, és légy bátor e földnek minden népe, azt mondja az Úr, és cselekedjétek, mert én veletek vagyok, azt mondja a Seregeknek Ura,"
        },
        {
            "type": "line",
            "value": "Az igét, amelylyel szövetségre léptem veletek, mikor kijöttetek Égyiptomból, és az én lelkem köztetek marad. Ne féljetek!"
        },
        {
            "type": "line",
            "value": "Mert ezt mondja a Seregeknek Ura: Egy kevés idő van még, és én megindítom az eget és a földet, a tengert és a szárazt."
        },
        {
            "type": "line",
            "value": "És megindítok minden népet, és eljön, akit minden népek óhajtanak, és megtöltöm e házat dicsőséggel, azt mondja a Seregeknek Ura."
        },
        {
            "type": "line",
            "value": "Enyém az ezüst és enyém az arany, azt mondja a Seregeknek Ura."
        },
        {
            "type": "line",
            "value": "Nagyobb lészen e második háznak dicsősége az elsőnél, azt mondja a Seregeknek Ura, és e helyen adok békességet, azt mondja a Seregeknek Ura."
        },
        {
            "type": "line",
            "value": "A kilencedik hónap huszonnegyedikén, Dáriusnak második esztendejében szóla az Úr Aggeus próféta által, mondván:"
        },
        {
            "type": "line",
            "value": "Ezt mondja a Seregeknek Ura: Kérdezd meg csak a papokat a törvény felől, mondván:"
        },
        {
            "type": "line",
            "value": "Ha szentelt húst visz valaki az ő köntösének szárnyában, és illeti annak szárnyával a kenyeret vagy a főzeléket, vagy a bort, vagy az olajat, vagy bármi más eleséget: vajjon szent-e az? És felelének a papok, és mondák: Nem."
        },
        {
            "type": "line",
            "value": "Aggeus pedig mondá: Ha hulla által fertőzött illeti mindezeket, tisztátalanná lesz-é? És felelének a papok, és mondák: Tisztátalanná!"
        },
        {
            "type": "line",
            "value": "Aggeus pedig felele, és mondá: Épp így e nép és épp így e nemzet én előttem, azt mondja az Úr, és épp így kezöknek minden munkája, és amit ide felhoznak: tisztátalan az."
        },
        {
            "type": "line",
            "value": "Most azért jól gondoljátok meg e naptól fogva az elmultakat is, mielőtt még követ kőre tettek volna az Úr hajlékában!"
        },
        {
            "type": "line",
            "value": "Az előtt elmentek a huszas garmadához, és tíz lett; elmentek a sajtóhoz, hogy ötven vederrel merítsenek, és húsz lett."
        },
        {
            "type": "line",
            "value": "Megvertelek titeket üszöggel, ragyával, és kezetek minden munkáját kőesővel, és még sem hajoltatok hozzám, azt mondja az Úr."
        },
        {
            "type": "line",
            "value": "Jól gondoljátok hát meg e naptól fogva az elmultakat is! A kilencedik hónap huszonnegyedik napjától, attól a naptól fogva, amelyen letétetett az Úr hajlékának alapja. Jól meggondoljátok!"
        },
        {
            "type": "line",
            "value": "Van-é még mag a csűrben? És bizony, a szőlő, a füge, a gránátalma és az olajfa sem termett! E naptól fogva megáldalak."
        },
        {
            "type": "line",
            "value": "Másodszor is szóla az Úr Aggeusnak a hónap huszonnegyedik napján, mondván:"
        },
        {
            "type": "line",
            "value": "Mondd meg Zorobábelnek, Júda fejedelmének: Én megindítom az eget és a földet."
        },
        {
            "type": "line",
            "value": "És felforgatom az országok királyi székét, és elfogyasztom a pogány országok erejét, és felforgatom a szekeret és a benne ülőket, és lehullanak a lovak és a rajtok ülők: kiki az ő atyjafiának fegyvere által."
        },
        {
            "type": "line",
            "value": "Azon a napon, azt mondja a Seregeknek Ura, felveszlek téged Zorobábel, Sealtiélnek fia, én szolgám, azt mondja az Úr, és olyanná teszlek, mint egy pecsétgyürű, mert téged választottalak el, azt mondja a Seregeknek Ura."
        }
    ]
}
