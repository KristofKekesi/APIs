{
   "meta": {
   "type": "text",
   "name": "1. Fejezet"
   },
   "data": [
        {
            "type": "line",
            "value": "És lőn Józsué halála után, hogy megkérdék az Izráel fiai az Urat, mondván: Ki menjen legelőször közülünk a Kananeusra, hogy hadakozzék ő ellene?"
        },
        {
            "type": "line",
            "value": "És monda az Úr: Júda menjen! Ímé az ő kezébe adtam azt a földet."
        },
        {
            "type": "line",
            "value": "Ekkor monda Júda az ő atyjafiának Simeonnak: Jer velem együtt a nékem sors által jutott örökségbe, hogy hadakozzunk a Kananeus ellen, és én is elmegyek veled a néked sors által jutott örökségbe. És Simeon elméne vele."
        },
        {
            "type": "line",
            "value": "És felméne Júda, és kezökbe adá az Úr a Kananeust és a Perizeust, és levágtak közülök Bézekben tízezer embert."
        },
        {
            "type": "line",
            "value": "És találák Adonibézeket Bézekben, és hadakozának ő ellene, és megverék a Kananeust és a Perizeust."
        },
        {
            "type": "line",
            "value": "És megfutamodott Adonibézek, de űzőbe vevék, és elfogván őt, elvágták kezeinek és lábainak hüvelykújjait."
        },
        {
            "type": "line",
            "value": "Ekkor monda Adonibézek: Hetven király szedeget vala asztalom alatt, akiknek elvágattam kezeik és lábaik hüvelykujjait; amint én cselekedtem, úgy fizetett nékem az Isten. Azután elvivék őt Jeruzsálembe, és ott meghala."
        },
        {
            "type": "line",
            "value": "Azután Jeruzsálem ellen hadakoztak a Júda fiai, és elfoglalván azt, lakosait levágták fegyvernek élivel, a várost pedig lángba borították."
        },
        {
            "type": "line",
            "value": "Azután pedig alámenének a Júda fiai, hogy harcoljanak a hegységen, a déli tartományban és a lapályon lakó Kananeus ellen."
        },
        {
            "type": "line",
            "value": "És elment Júda a Hebronban lakó Kananeus ellen,  Hebron neve azelőtt Kirjáth-Arba volt,  és megverték Sésait, Achimánt és Thalmáit."
        },
        {
            "type": "line",
            "value": "Onnan pedig méne Debir lakói ellen. Debir neve pedig azelőtt Kirjáth-Széfer volt."
        },
        {
            "type": "line",
            "value": "És monda Káleb: Aki Kirjáth-Széfert megveri és elfoglalja, annak feleségül adom az én leányomat, Akszát."
        },
        {
            "type": "line",
            "value": "És elfoglalá azt Othniel, Kénáz fia, Káleb öcscse, és néki adá Akszát, az ő leányát feleségül."
        },
        {
            "type": "line",
            "value": "És lőn, hogy amikor eljöve az, biztatá őt, hogy kérjen mezőt az ő atyjától. Leszálla azért a szamárról, Káleb pedig monda néki: Mi bajod van?"
        },
        {
            "type": "line",
            "value": "Ő pedig monda néki: Adj áldást nékem: mert déli vidékre helyheztettél engem, adj most vízforrásokat is. És néki adá Káleb a felső forrást és az alsó forrást."
        },
        {
            "type": "line",
            "value": "És Keneusnak, a Mózes ipának fiai is felmentek a pálmák városából a Júda fiaival a Júda pusztájára, mely délre van Aradtól, és elmentek és letelepedtek a nép között."
        },
        {
            "type": "line",
            "value": "És elment Júda az ő atyjafiával, Simeonnal, és megverék a Céfátban lakó Kananeust, és elpusztították azt, és elnevezték a várost Hormának."
        },
        {
            "type": "line",
            "value": "Azután elfoglalta Júda Gázát és annak határát, Askelont és annak határát, Ekront és annak határát."
        },
        {
            "type": "line",
            "value": "Vala pedig az Úr Júdával, és kiűzé a hegység lakóit; de a völgy lakóit nem lehetett kiűzni, mert vas-szekereik voltak."
        },
        {
            "type": "line",
            "value": "És Kálebnek adták Hebront, amint meghagyta volt Mózes, és kiűzé onnan Anák három fiát."
        },
        {
            "type": "line",
            "value": "De a Jebuzeust, Jeruzsálemnek lakóját nem űzték el a Benjámin fiai, és ezért lakik a Jebuzeus a Benjámin fiaival Jeruzsálemben még máig is."
        },
        {
            "type": "line",
            "value": "És felméne a József háza is, Béthel ellen, és az Úr volt ő vele."
        },
        {
            "type": "line",
            "value": "És kikémlelteté a József háza Béthelt. A város neve pedig régenten Lúz volt."
        },
        {
            "type": "line",
            "value": "És látának a kémek egy férfiút, aki a városból jött vala, és mondának néki: Mutasd meg a város bejárását, és irgalmasságot cselekszünk veled."
        },
        {
            "type": "line",
            "value": "És mikor ez megmutatta nékik a város bejárását, a várost fegyver élére hányták; de azt a férfiút és egész házanépét elbocsáták."
        },
        {
            "type": "line",
            "value": "És elment az a férfiú a Khitteusok földére, és várost épített, és elnevezé azt Lúznak. Ez annak neve mind e mai napig."
        },
        {
            "type": "line",
            "value": "És nem űzte el Manassé a lakosokat sem Béthseánból és annak mezővárosaiból, sem Taanakból és mezővárosaiból, sem Dórból és mezővárosaiból, sem a Jibleámnak és mezővárosainak lakosait, sem Megiddónak és mezővárosainak lakosait. És a Kananeusnak tetszett ott lakni azon a földön."
        },
        {
            "type": "line",
            "value": "És mikor Izráel megerősödött, adófizetőjévé tette a Kananeust; de elűzni nem űzte el."
        },
        {
            "type": "line",
            "value": "És Efraim sem űzte ki a Kananeust, aki Gézerben lakott; hanem a Kananeus ott lakott közöttük Gézerben."
        },
        {
            "type": "line",
            "value": "Zebulon sem űzte el sem Kitron lakosait, sem Nahalólnak lakóit, hanem közöttük lakozott a Kananeus, és adófizetőikké lettek."
        },
        {
            "type": "line",
            "value": "Áser sem űzte el sem Akkó, sem Sidon, sem Akhláb, sem Akzib, sem Helba, sem Afik, sem Rehob lakóit."
        },
        {
            "type": "line",
            "value": "És ott lakott Áser a Kananeusok, a föld lakói között, mert nem űzte el őket."
        },
        {
            "type": "line",
            "value": "Nafthali sem űzte el sem Béth-Semes lakosait, sem Béth-Anath lakóit, hanem ott lakott a Kananeusok, a föld lakói között, és Béth-Semes és Béth-Anath lakói adófizetőikké lettek."
        },
        {
            "type": "line",
            "value": "Az Emoreusok pedig felszorították a Dán fiait a hegységbe, mert nem engedték meg, hogy lejőjjenek a völgybe."
        },
        {
            "type": "line",
            "value": "És az Emoreusoknak tetszett ott lakni a Héresz hegységen, Ajalonban és Saalbimban; de mikor a József házának keze rájok nehezedett, adófizetőkké lettek."
        },
        {
            "type": "line",
            "value": "Az Emoreusok határa pedig az Akrabbim hágójától és Sélától fölfelé volt."
        }
    ]
}
