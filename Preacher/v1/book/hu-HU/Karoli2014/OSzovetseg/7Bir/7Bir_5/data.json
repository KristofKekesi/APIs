{
   "meta": {
   "type": "text",
   "name": "5. Fejezet"
   },
   "data": [
        {
            "type": "line",
            "value": "Énekelt pedig Debora és Bárák, az Abinoám fia azon a napon, mondván:"
        },
        {
            "type": "line",
            "value": "Hogy a vezérek vezettek Izráelben, Hogy a nép önként kele föl: áldjátok az Urat!"
        },
        {
            "type": "line",
            "value": "Halljátok meg királyok, figyeljetek fejedelmek! Én, én az Úrnak éneket mondok, Dícséretet zengek az Úrnak, az Izráel Istenének."
        },
        {
            "type": "line",
            "value": "Uram, mikor Szeirből kijövél, Mikor lépdelél Edom mezejéről: Megrendült a föld, csepegett az ég, A föllegek is víztől áradának."
        },
        {
            "type": "line",
            "value": "A hegyek megrendültek az Úrnak orcája előtt, Még ez a Sinai is, az Úrnak, az Izráel Istenének színe előtt."
        },
        {
            "type": "line",
            "value": "Sámgárnak, az Anath fiának napjaiban, Jáhel idejében pihentek az utak, És az útonjárók tekervényes ösvényekre tértek."
        },
        {
            "type": "line",
            "value": "Megszüntek a kerítetlen helyek Izráelben, megszüntek végképpen, Mígnem én Debora felkelék, Felkelék Izráel anyjaként."
        },
        {
            "type": "line",
            "value": "Új isteneket ha választott a nép, Mindjárt kigyúlt a harc a kapuk előtt; De paizs, és dárda avagy láttatott-é A negyvenezereknél az Izráel között?"
        },
        {
            "type": "line",
            "value": "Szívem azoké, kik parancsolnak Izráelben, Kik a nép közül önként ajánlkoztak: áldjátok az Urat!"
        },
        {
            "type": "line",
            "value": "Kik ültök fehér szamarakon, Kik ültök a szőnyegeken És akik gyalog jártok: mind énekeljetek!"
        },
        {
            "type": "line",
            "value": "Az íjászok szavával a vízmerítők között, Ott beszéljék az Úrnak igazságát, Az ő faluihoz való igazságit Izráelben. Akkor újra a kapukhoz vonul az Úr népe!"
        },
        {
            "type": "line",
            "value": "Kelj fel, kelj fel Debora! Serkenj fel, serkenj fel, mondj éneket! Kelj fel Bárák és fogva vigyed foglyaidat, Abinoám fia!"
        },
        {
            "type": "line",
            "value": "Akkor lejött a hősök maradéka; Az Úrnak népe lejött hozzám a hatalmasok ellen."
        },
        {
            "type": "line",
            "value": "Efraimból, kiknek gyökere Amálekben, Utánad Benjámin, a te néped közé; Mákirból jöttek le vezérek, És Zebulonból, kik a vezéri pálcát tartják."
        },
        {
            "type": "line",
            "value": "És Issakhár fejedelmei Deborával, És mint Issakhár, úgy Bárák A völgybe rohan követőivel. Csak a Rúben patakjainál Vannak nagy elhatározások."
        },
        {
            "type": "line",
            "value": "Miért maradtál ülve a hodályban? Hogy hallgasd nyájad bégetéseit?! Rúben patakjainál nagyok voltak az elhatározások!"
        },
        {
            "type": "line",
            "value": "Gileád a Jordánon túl pihen. Hát Dán miért időzik hajóinál? Áser a tenger partján ül és nyugszik öbleinél."
        },
        {
            "type": "line",
            "value": "De Zebulon, az halálra elszánt lelkű nép, És Nafthali, a mezőség magaslatain!"
        },
        {
            "type": "line",
            "value": "Királyok jöttek, harcoltanak; Akkor harcoltak a Kanaán királyai Taanaknál, Megiddó vizénél; De egy darab ezüstöt sem vettenek."
        },
        {
            "type": "line",
            "value": "Az égből harcoltak, A csillagok az ő helyökből vívtak Siserával!"
        },
        {
            "type": "line",
            "value": "A Kison patakja seprette el őket; Az ős patak, a Kison patakja! Végy erőt én lelkem!"
        },
        {
            "type": "line",
            "value": "Akkor csattogtak a lovak körmei A futás miatt, lovagjaik futásai miatt."
        },
        {
            "type": "line",
            "value": "Átkozzátok Mérozt - mond az Úr követje, - Átkozva-átkozzátok annak lakosait! Mert nem jöttek az Úrnak segítségére, Az Úrnak segélyére vitézei közé."
        },
        {
            "type": "line",
            "value": "De áldott legyen az asszonyok felett Jáhel, A Keneus Héber felesége, A sátorban lakó nők felett legyen áldott!"
        },
        {
            "type": "line",
            "value": "Az vizet kért, ő tejet adott, Fejedelmi csészében nyújtott tejszínét."
        },
        {
            "type": "line",
            "value": "Balját a szegre, Jobbját pedig a munkások pőrölyére nyújtotta, És ütötte Siserát, szétzúzta fejét, És összetörte, általfúrta halántékát,"
        },
        {
            "type": "line",
            "value": "Lábainál leroskadt, elesett, feküdt, Lábai között leroskadt, elesett; Ahol leroskadt, ott esett el megsemmisülve."
        },
        {
            "type": "line",
            "value": "Kinézett az ablakon, és jajgatott Siserának anyja a rostélyzat mögül: "Miért késik megjőni szekere? Hol késlekednek kocsijának gördülései?""
        },
        {
            "type": "line",
            "value": "Fejedelemasszonyinak legokosabbjai válaszolnak néki; Ő egyre csak azok szavait ismételgeti:"
        },
        {
            "type": "line",
            "value": ""Vajjon nem zsákmányra találtak-é, s mostan osztozkodnak? Egy-két leányt minden férfiúnak; A festett kelmék zsákmányát Siserának; Tarka szövetek zsákmányát, tarkán hímzett öltözeteket, Egy színes kendőt, két tarka ruhát nyakamra, mint zsákmányt.""
        },
        {
            "type": "line",
            "value": "Így vesszenek el minden te ellenségid, Uram! De akik téged szeretnek, tündököljenek mint a kelő nap az ő erejében! És megnyugovék a föld negyven esztendeig."
        }
    ]
}
