{
   "meta": {
   "type": "text",
   "name": "17. Fejezet"
   },
   "data": [
        {
            "type": "line",
            "value": "Vala pedig egy férfiú Efraimnak hegyéről való, kinek neve Míka vala;"
        },
        {
            "type": "line",
            "value": "És monda az ő anyjának: Az az ezerszáz ezüst, mely tőled elvétetett, és amely miatt te átkozódál, és füleimbe is mondtad, ímé az az ezüst én nálam van, én vettem el azt. És monda az ő anyja: Légy megáldva, fiam, az Úrtól!"
        },
        {
            "type": "line",
            "value": "És visszaadta az ezerszáz ezüstpénzt az ő anyjának. És monda az ő anyja: Szentelve szentelem e pénzt az Úrnak az én kezeimből fiaimért, hogy egy faragott és öntött bálvány készíttessék abból, azért most visszaadom azt tenéked."
        },
        {
            "type": "line",
            "value": "De ő megint visszaadá a pénzt anyjának, és vőn az ő anyja kétszáz ezüstpénzt, és odaadá azt az ötvösnek, és az készített abból egy faragott és öntött bálványt. Ez azután a Míka házában volt."
        },
        {
            "type": "line",
            "value": "És a férfiúnak, Míkának volt egy temploma, és készített efódot és terafimot, és felszentele az ő fiai közül egyet, és ez lőn néki papja."
        },
        {
            "type": "line",
            "value": "Ebben az időben nem volt király Izráelben, hanem kiki azt cselekedte, amit jónak látott."
        },
        {
            "type": "line",
            "value": "Vala pedig egy ifjú, Júdának Bethleheméből, a Júda nemzetségéből való, ki Lévita vala, és ott tartózkodott vala."
        },
        {
            "type": "line",
            "value": "És elméne ez a férfiú Júdának Bethlehem városából, hogy ott tartózkodjék, ahol helyet talál. Így jött az Efraim hegyére, Míka házához, vándorlása közben."
        },
        {
            "type": "line",
            "value": "És monda néki Míka: Honnan jössz? És monda: Lévita vagyok Júdának Bethleheméből, és járok s kelek, hogy hol találnék helyet."
        },
        {
            "type": "line",
            "value": "És monda néki Míka: Maradj nálam, és légy nékem atyám és papom, és én adok néked esztendőnként tíz ezüstpénzt és egy öltöző ruhát és eledelt. És a Lévita beszegődött."
        },
        {
            "type": "line",
            "value": "És tetszék a Lévitának, hogy megmaradjon annál a férfiúnál; és olyan lőn néki az az ifjú, mint egyik az ő fiai közül."
        },
        {
            "type": "line",
            "value": "És felszentelte Míka a Lévitát; így lett papjává az ifjú, és maradt Míka házánál."
        },
        {
            "type": "line",
            "value": "És monda Míka: Most tudom, hogy jól fog velem tenni az Úr, mert e Lévita lett papom."
        }
    ]
}
