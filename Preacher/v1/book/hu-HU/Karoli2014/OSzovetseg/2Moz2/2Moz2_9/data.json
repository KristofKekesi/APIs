{
   "meta": {
   "type": "text",
   "name": "9. Fejezet"
   },
   "data": [
        {
            "type": "line",
            "value": "És monda az Úr Mózesnek: Menj a Faraóhoz és beszélj vele: Ezt mondja az Úr, a héberek Istene: Bocsásd el az én népemet, hogy szolgáljanak nékem:"
        },
        {
            "type": "line",
            "value": "Mert ha nem akarod elbocsátani és tovább is tartóztatod őket:"
        },
        {
            "type": "line",
            "value": "Ímé az Úr keze lészen a te mezei barmaidon, lovakon, szamarakon, tevéken, ökrökön és juhokon; igen nagy döghalál."
        },
        {
            "type": "line",
            "value": "De különbséget tesz az Úr az Izráel barmai között és Égyiptom barmai között, és mindabból, ami Izráel fiaié, egy sem vész el."
        },
        {
            "type": "line",
            "value": "Időt is hagya az Úr, mondván: Holnap cselekszi az Úr ezt a dolgot a földön."
        },
        {
            "type": "line",
            "value": "Meg is cselekedé az Úr ezt a dolgot másodnapon, és elhulla Égyiptomnak minden barma, de az Izráel fiainak barma közül egy sem hullott el."
        },
        {
            "type": "line",
            "value": "El is külde a Faraó, és ímé egy sem hullt vala el az Izráeliták barma közül: de a Faraó szíve kemény maradt, és nem bocsátá el a népet."
        },
        {
            "type": "line",
            "value": "Az Úr pedig monda Mózesnek és Áronnak: Vegyétek tele markaitokat kemencehamuval, és szórja azt Mózes az ég felé a Faraó szeme láttára."
        },
        {
            "type": "line",
            "value": "Hogy porrá legyen Égyiptomnak egész földén, s emberen és barmon hólyagosan fakadó fekéllyé legyen Égyiptomnak egész földén."
        },
        {
            "type": "line",
            "value": "Vevének azért kemencehamut és a Faraó elé állának, és Mózes az ég felé szórá azt; és lőn az emberen és barmon hólyagosan fakadó fekély."
        },
        {
            "type": "line",
            "value": "És az írástudók nem állhatnak vala Mózes előtt a fekély miatt; mert fekély vala az írástudókon s mind az Égyiptombelieken."
        },
        {
            "type": "line",
            "value": "De az Úr megkeményíté a Faraó szívét, és nem hallgata reájok, amint megmondotta vala az Úr Mózesnek."
        },
        {
            "type": "line",
            "value": "És monda az Úr Mózesnek: Kelj fel reggel és állj a Faraó eleibe és mondd néki: Ezt mondja az Úr, a héberek Istene: Bocsásd el az én népemet, hogy szolgáljanak nékem."
        },
        {
            "type": "line",
            "value": "Mert ezúttal minden csapásomat reá bocsátom a te szívedre, a te szolgáidra és a te népedre azért, hogy megtudd, hogy nincs én hozzám hasonló az egész földön."
        },
        {
            "type": "line",
            "value": "Mert ha most kinyujtanám kezemet és megvernélek téged és a te népedet döghalállal, akkor kivágattatnál a földről."
        },
        {
            "type": "line",
            "value": "Ámde azért tartottalak fenn tégedet, hogy megmutassam néked az én hatalmamat, és hogy hirdessék az én nevemet az egész földön."
        },
        {
            "type": "line",
            "value": "Ha tovább is feltartóztatod az én népemet és nem bocsátod el őket:"
        },
        {
            "type": "line",
            "value": "Ímé holnap ilyenkor igen nagy jégesőt bocsátok, amelyhez hasonló nem volt Égyiptomban az napságtól fogva hogy fundáltatott, mind ez ideig."
        },
        {
            "type": "line",
            "value": "Most annakokáért küldj el, hajtasd be barmaidat és mindenedet, valamid a mezőn van; minden ember és barom, amely a mezőn találtatik és házba nem hajtatik,  jégeső szakad arra, és meghal."
        },
        {
            "type": "line",
            "value": "Aki a Faraó szolgái közül az Úr beszédétől megfélemedék, szolgáit és barmait házakba futtatá."
        },
        {
            "type": "line",
            "value": "Aki pedig nem törődék az Úr beszédével, szolgáit és barmát a mezőn hagyá."
        },
        {
            "type": "line",
            "value": "Az Úr pedig monda Mózesnek: Nyújtsd ki kezedet az égre, hogy legyen jégeső Égyiptom egész földén az emberre, baromra és a mező minden fűvére, Égyiptom földén."
        },
        {
            "type": "line",
            "value": "Kinyujtá azért Mózes az ő vesszejét az égre, az Úr pedig mennydörgést támaszta és jégesőt, és tűz szálla le a földre, és jégesőt bocsáta az Úr Égyiptom földére."
        },
        {
            "type": "line",
            "value": "És lőn jégeső, és a tűz egymást éré az igen nagy jégeső közt, amelyhez hasonló nem volt az egész Égyiptom földén, mióta nép lakja."
        },
        {
            "type": "line",
            "value": "És elveré a jégeső egész Égyiptom földén mindazt, ami a mezőn vala, embertől baromig; a mező minden fűvét is elveré a jégeső és a mező minden fáját is egybe rontá."
        },
        {
            "type": "line",
            "value": "Csak a Gósen földén, hol Izráel fiai valának, nem volt jégeső."
        },
        {
            "type": "line",
            "value": "A Faraó pedig elkülde és hívatá Mózest és Áront, és monda nékik: Vétkeztem ezúttal; az Úr az igaz; én pedig és az én népem gonoszok vagyunk."
        },
        {
            "type": "line",
            "value": "Imádkozzatok az Úrhoz, hogy legyen elég a mennydörgés és jégeső, és akkor elbocsátlak titeket és nem maradtok tovább."
        },
        {
            "type": "line",
            "value": "Mózes pedig monda néki: Mihelyt kimegyek a városból, felemelem kezeimet az Úrhoz; megszűnnek a mennydörgések és nem lesz többé jégeső, hogy megtudd, hogy az Úré a föld."
        },
        {
            "type": "line",
            "value": "De tudom, hogy te és a te szolgáid még nem féltek az Úr Istentől."
        },
        {
            "type": "line",
            "value": "A len pedig és az árpa elvereték, mert az árpa kalászos, a len pedig bimbós vala."
        },
        {
            "type": "line",
            "value": "De a búza és a tönköly nem vereték el, mert azok késeiek."
        },
        {
            "type": "line",
            "value": "És kiméne Mózes a Faraótól a városból és felemelé kezeit az Úrhoz, és megszűnének a mennydörgések s a jégeső és eső sem ömlik vala a földre."
        },
        {
            "type": "line",
            "value": "Amint látá a Faraó, hogy megszűnék az eső, meg a jégeső és a mennydörgés, ismét vétkezék és megkeményíté szívét ő és az ő szolgái."
        },
        {
            "type": "line",
            "value": "És kemény maradt a Faraó szíve, és nem bocsátá el az Izráel fiait, amint megmondotta vala az Úr Mózes által."
        }
    ]
}
