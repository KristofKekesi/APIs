{
   "meta": {
   "type": "text",
   "name": "27. Fejezet"
   },
   "data": [
        {
            "type": "line",
            "value": "És csináld az oltárt sittim-fából, öt sing a hossza, és öt sing a szélessége; négyszegű legyen az oltár, és magassága három sing."
        },
        {
            "type": "line",
            "value": "Szarvakat is csinálj a négy szegletére, szarvai magából legyenek, és borítsd meg azt rézzel."
        },
        {
            "type": "line",
            "value": "Csinálj ahhoz fazekakat is a hamujának, hozzá való lapátokat, medencéket, villákat és serpenyőket; minden hozzá való edényt rézből csinálj."
        },
        {
            "type": "line",
            "value": "Csinálj ahhoz háló forma rostélyt is rézből, és csinálj a hálóra négy rézkarikát, a négy szegletére."
        },
        {
            "type": "line",
            "value": "És tedd azt az oltár párkányzata alá alulról, úgy hogy a háló az oltár közepéig érjen."
        },
        {
            "type": "line",
            "value": "Csinálj az oltárhoz rúdakat is, sittim-fa rúdakat, és borítsd meg azokat rézzel."
        },
        {
            "type": "line",
            "value": "És dugják a rúdakat a karikákba, és legyenek azok a rúdak az oltár két oldalán, mikor azt hordozzák."
        },
        {
            "type": "line",
            "value": "Üresre csináld azt, deszkákból; amint néked a hegyen mutattatott, úgy csinálják."
        },
        {
            "type": "line",
            "value": "Pitvart is csinálj a hajléknak; a déli oldalon a pitvarhoz szőnyegeket, sodrott lenből; száz sing legyen a hossza egy oldalnak."
        },
        {
            "type": "line",
            "value": "Ahhoz húsz oszlopot, húsz réz talpat, és az oszlopok horgait és átalkötőit ezüstből."
        },
        {
            "type": "line",
            "value": "Épen úgy az északi oldalon, hosszában, száz sing hosszú szőnyeget; ahhoz húsz oszlopot, ezekhez húsz réztalpat, és az oszlopok horgait és átalkötőit ezüstből."
        },
        {
            "type": "line",
            "value": "A pitvar szélességéhez pedig nyugot felől ötven sing szőnyeget; ahhoz tíz oszlopot és ezekhez tíz talpat."
        },
        {
            "type": "line",
            "value": "A pitvarnak szélessége kelet felől is ötven sing."
        },
        {
            "type": "line",
            "value": "És tizenöt sing szőnyeg legyen egyik oldalról, ehhez három oszlop, ezekhez pedig három talp."
        },
        {
            "type": "line",
            "value": "A másik oldalról is tizenöt sing szőnyeg, ehhez három oszlop és ezekhez három talp."
        },
        {
            "type": "line",
            "value": "A pitvar kapuján pedig húsz sing lepel legyen, kék, és bíborpiros, és karmazsinszínű és sodrott lenből, himzőmunkával; ehhez négy oszlop, ezekhez pedig négy talp."
        },
        {
            "type": "line",
            "value": "A pitvar minden oszlopát ezüst átalkötők vegyék körűl, horgaik ezüstből, talpaik pedig rézből legyenek."
        },
        {
            "type": "line",
            "value": "A pitvar hossza száz sing, és szélessége ötven-ötven, magassága pedig öt sing; leplei sodrott lenből, talpai pedig rézből legyenek."
        },
        {
            "type": "line",
            "value": "A hajlék minden edénye, az ahhoz való mindennemű szolgálatban, és minden szege, és a pitvarnak is minden szege rézből legyen."
        },
        {
            "type": "line",
            "value": "Te pedig parancsold meg az Izráel fiainak, hogy hozzanak néked tiszta faolajat, amelyet a világításhoz sajtoltak, hogy szünet nélkül égő lámpát gyujthassanak."
        },
        {
            "type": "line",
            "value": "A gyülekezet sátorában a függönyön kivül, amely a bizonyság előtt van, készítsék el azt Áron és az ő fiai, estvétől fogva reggelig az Úr előtt. Örök rendtartás legyen ez az ő nemzetségöknél Izráel fiai között."
        }
    ]
}
