{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "És elméne egy Lévi nemzetségéből való férfiú és Lévi-leányt vőn feleségűl."
        },
        {
            "type": "line",
            "value": "És fogada méhében az asszony és fiat szűle; és látá, hogy szép az és rejtegeté három hónapig."
        },
        {
            "type": "line",
            "value": "De mikor tovább nem rejtegetheté, szerze annak egy gyékény-ládácskát, és bekené azt gyantával és szurokkal s belétevé a gyermeket és letevé a folyóvíz szélén a sás közé."
        },
        {
            "type": "line",
            "value": "Az ő nénje pedig megáll vala távolról, hogy megtudja: mi történik vele?"
        },
        {
            "type": "line",
            "value": "És aláméne a Faraó leánya, hogy megfürödjék a folyóvízben, szolgálóleányai pedig járkálnak vala a víz partján. És meglátá a ládácskát a sás között s elküldé az ő szolgálóleányát és kihozatá azt."
        },
        {
            "type": "line",
            "value": "És kinyitá és látá a gyermeket; és ímé egy síró fiú. És könyörűle rajta és monda: A héberek gyermekei közül való ez."
        },
        {
            "type": "line",
            "value": "Az ő nénje pedig monda a Faraó leányának: Elmenjek-é s hívjak-é egy szoptatós asszonyt a héber asszonyok közül, hogy szoptassa néked a gyermeket?"
        },
        {
            "type": "line",
            "value": "És a Faraó leánya monda néki: Eredj el. Elméne azért a leányzó, és elhívá a gyermek anyját."
        },
        {
            "type": "line",
            "value": "És monda néki a Faraó leánya: Vidd el ezt a gyermeket és szoptasd fel nékem, és én megadom a te jutalmadat. És vevé az asszony a gyermeket és szoptatá azt."
        },
        {
            "type": "line",
            "value": "És felnevekedék a gyermek, és vivé őt a Faraó leányához, és fia gyanánt lőn annak, és nevezé nevét Mózesnek, és mondá: Mert a vízből húztam ki őt."
        },
        {
            "type": "line",
            "value": "Lőn pedig azokban a napokban, mikor Mózes felnevekedék, kiméne az ő atyjafiaihoz és látá az ő nehéz munkájokat s látá, hogy egy Égyiptombeli férfi üt vala egy héber férfit az ő atyjafiai közül."
        },
        {
            "type": "line",
            "value": "Mikor ide-oda tekinte és látá hogy senki sincs, agyonüté az Égyiptombelit és elrejté azt a homokba."
        },
        {
            "type": "line",
            "value": "Másnap is kiméne és ímé két héber férfi veszekedik vala. És monda annak aki bűnös vala: Miért vered a te atyádfiát?"
        },
        {
            "type": "line",
            "value": "Az pedig monda: Kicsoda tett téged fő emberré és bíróvá mi rajtunk? Talán engem is meg akarsz ölni, mint megöléd az égyiptomit? Mózes pedig megfélemlék és monda: Bizony kitudódott a dolog."
        },
        {
            "type": "line",
            "value": "A Faraó is meghallá azt a dolgot és Mózest halálra keresteti vala: de elfuta Mózes a Faraó elől és lakozék Midián földén; leűle pedig egy kútnál."
        },
        {
            "type": "line",
            "value": "Midián papjának pedig hét leánya vala, és oda menének és vizet húzának és tele merék a válúkat, hogy megitassák atyjoknak juhait."
        },
        {
            "type": "line",
            "value": "A pásztorok is oda menének és elűzék őket. Mózes pedig felkele és segítséggel lőn nékik és megitatá juhaikat."
        },
        {
            "type": "line",
            "value": "Mikor atyjokhoz Réhuelhez menének, monda ez: Mi az oka, hogy ma ilyen hamar megjöttetek?"
        },
        {
            "type": "line",
            "value": "Ők pedig mondának: Egy égyiptombeli férfi oltalmaza minket a pásztorok ellen, annakfelette vizet is húzott nékünk, és megitatta a juhokat."
        },
        {
            "type": "line",
            "value": "S monda leányainak: És hol van ő? miért hagytátok ott azt a férfit? hívjátok el, hogy egyék kenyeret."
        },
        {
            "type": "line",
            "value": "És tetszék Mózesnek, hogy ott maradjon e férfiúnál, és ez feleségül adá Mózesnek az ő leányát, Cipporát."
        },
        {
            "type": "line",
            "value": "És fiat szűle ez és nevezé nevét Gersomnak, mert mondá: Jövevény voltam az idegen földön."
        },
        {
            "type": "line",
            "value": "És lőn ama hosszú idő alatt, meghala az Égyiptom királya, Izráel fiai pedig fohászkodnak vala a szolgaság miatt, és kiáltnak vala és feljuta a szolgaság miatt való kiáltásuk Istenhez."
        },
        {
            "type": "line",
            "value": "És meghallá Isten az ő fohászkodásukat és megemlékezék Isten az Ábrahámmal, Izsákkal és Jákóbbal kötött szövetségéről."
        },
        {
            "type": "line",
            "value": "És megtekinté Isten az Izráel fiait és gondja vala rájok Istennek."
        }
    ]
}
