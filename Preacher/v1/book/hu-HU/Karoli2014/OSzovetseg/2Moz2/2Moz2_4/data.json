{
   "meta": {
   "type": "text",
   "name": "4. Fejezet"
   },
   "data": [
        {
            "type": "line",
            "value": "Felele Mózes és monda: De ők nem hisznek nékem s nem hallgatnak szavamra, sőt azt mondják: nem jelent meg néked az Úr."
        },
        {
            "type": "line",
            "value": "Az Úr pedig monda néki: Mi az a kezedben? S ő monda: Vessző."
        },
        {
            "type": "line",
            "value": "Vesd azt  úgymond  a földre. És veté azt a földre és lőn kígyóvá; és Mózes elfutamodék előle."
        },
        {
            "type": "line",
            "value": "Monda pedig az Úr Mózesnek: Nyújtsd ki kezedet és fogd meg a farkát! És kinyújtá kezét és megragadá azt, és vesszővé lőn az ő kezében."
        },
        {
            "type": "line",
            "value": "Hogy elhigyjék, hogy megjelent néked az Úr, az ő atyáik Istene, Ábrahám Istene, Izsák Istene és Jákób Istene."
        },
        {
            "type": "line",
            "value": "És ismét monda néki az Úr: Nosza dugd kebeledbe a kezed; és kebelébe dugá kezét és kihúzá: ímé az ő keze poklos vala, olyan mint a hó."
        },
        {
            "type": "line",
            "value": "És monda: Dugd vissza kebeledbe a kezed: és visszadugá kezét kebelébe és kivevé azt kebeléből és ímé ismét olyanná lőn mint teste."
        },
        {
            "type": "line",
            "value": "És ha úgy lenne, hogy nem hisznek néked és nem hallgatnak az első jel szavára, majd hisznek a második jel szavának."
        },
        {
            "type": "line",
            "value": "És ha úgy lenne, hogy ennek a két jelnek sem hisznek és nem hallgatnak szavadra: akkor meríts vizet a folyóvízből és öntsd a szárazra, és a víz, amit a folyóvízből merítettél, vérré lesz a szárazon."
        },
        {
            "type": "line",
            "value": "És monda Mózes az Úrnak: Kérlek, Uram, nem vagyok én ékesenszóló sem tegnaptól, sem tegnap előttől fogva, sem azóta, hogy szólottál a te szolgáddal; mert én nehéz ajkú és nehéz nyelvű vagyok."
        },
        {
            "type": "line",
            "value": "Az Úr pedig monda néki: Ki adott szájat az embernek? Avagy ki tesz némává vagy siketté, vagy látóvá vagy vakká? Nemde én, az Úr?"
        },
        {
            "type": "line",
            "value": "Most hát eredj és én lészek a te száddal, és megtanítlak téged arra, amit beszélned kell."
        },
        {
            "type": "line",
            "value": "Ő pedig monda: Kérlek, Uram, csak küldd, akit küldeni akarsz."
        },
        {
            "type": "line",
            "value": "És felgerjede az Úr haragja Mózes ellen és monda: Nemde atyádfia néked a Lévi nemzetségből való Áron? Tudom, hogy ő ékesenszóló és ímé ő ki is jő elődbe s mihelyt meglát, örvendezni fog az ő szívében."
        },
        {
            "type": "line",
            "value": "Beszélj azért vele, és add szájába a beszédeket, és én lészek a te száddal és az ő szájával és megtanítlak titeket arra, amit cselekedjetek."
        },
        {
            "type": "line",
            "value": "És ő beszél majd helyetted a néphez és ő lesz néked száj gyanánt, te pedig leszesz néki Isten gyanánt."
        },
        {
            "type": "line",
            "value": "Ezt a vesszőt pedig vedd kezedbe, hogy véghez vidd vele ama jeleket."
        },
        {
            "type": "line",
            "value": "És méne Mózes és visszatére az ő ipához Jethróhoz és monda néki: Hadd menjek és térjek vissza az én atyámfiaihoz Égyiptomba, hogy meglássam, ha élnek-e még? És monda Jethró Mózesnek: Eredj el békességgel."
        },
        {
            "type": "line",
            "value": "Az Úr pedig monda Mózesnek Midiánban: Eredj, térj vissza Égyiptomba; mert meghaltak mindazok a férfiak, akik téged halálra kerestek vala."
        },
        {
            "type": "line",
            "value": "És felvevé Mózes az ő feleségét és az ő fiait és felülteté őket a szamárra és visszatére Égyiptom földére. Az Isten vesszejét pedig kezébe vevé Mózes."
        },
        {
            "type": "line",
            "value": "És monda az Úr Mózesnek: Mikor elindulsz, hogy visszatérj Égyiptomba, meglásd, hogy mindazokat a csudákat véghez vidd a Faraó előtt, melyeket kezedbe adtam; én pedig megkeményítem az ő szívét, és nem bocsátja el a népet."
        },
        {
            "type": "line",
            "value": "Ezt mondd azért a Faraónak: Így szólt az Úr: Elsőszülött fiam az Izráel."
        },
        {
            "type": "line",
            "value": "Ha azt mondom néked: Bocsásd el az én fiamat, hogy szolgáljon nékem és te vonakodol elbocsátani: ímé én megölöm a te elsőszülött fiadat."
        },
        {
            "type": "line",
            "value": "És lőn az úton, egy szálláson, eleibe álla az Úr és meg akarja vala őt ölni."
        },
        {
            "type": "line",
            "value": "De Cippora egy éles követ veve és lemetszé az ő fiának előbőrét és lába elé veté mondván: Bizony, vérjegyesem vagy te nékem!"
        },
        {
            "type": "line",
            "value": "És békét hagya néki. Akkor monda: Vérjegyes a körűlmetélkedésért."
        },
        {
            "type": "line",
            "value": "Áronnak pedig monda az Úr: Eredj Mózes eleibe a pusztába! És elméne és találkozék vele az Isten hegyénél és megcsókolá őt."
        },
        {
            "type": "line",
            "value": "Mózes pedig elbeszélé Áronnak az Úr mindama szavait, melyekkel őt elküldötte vala és mindazokat a jeleket, melyeket reá bízott vala."
        },
        {
            "type": "line",
            "value": "És méne Mózes és Áron és egybegyűjték Izráel fiainak minden véneit."
        },
        {
            "type": "line",
            "value": "És elmondá Áron mindazokat a beszédeket, melyeket mondott vala az Úr Mózesnek és megcselekedé a jeleket a nép szemei előtt."
        },
        {
            "type": "line",
            "value": "És hitt a nép, és megértette, hogy meglátogatta az Úr Izráel fiait és megtekintette nyomorúságukat. És meghajták magokat és leborulának."
        }
    ]
}
