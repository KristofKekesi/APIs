{
   "meta": {
   "type": "text",
   "name": "37. Fejezet"
   },
   "data": [
        {
            "type": "line",
            "value": "És megcsinálá Bésaléel a ládát sittim-fából; harmadfél sing a hossza, szélessége másfél sing, magassága is másfél sing."
        },
        {
            "type": "line",
            "value": "És beborítá azt tiszta aranynyal, mind belől, mind kivül, és csinála reá arany pártázatot köröskörül."
        },
        {
            "type": "line",
            "value": "És önte annak négy arany karikát a négy szegletére; egyik oldalára is kettőt, másikra is kettőt."
        },
        {
            "type": "line",
            "value": "Csinála rúdakat is sittim-fából, és beborítá azokat aranynyal."
        },
        {
            "type": "line",
            "value": "És betolá a rúdakat a láda oldalán levő karikákba, hogy a láda hordozható legyen."
        },
        {
            "type": "line",
            "value": "Csinála fedelet is tiszta aranyból; harmadfél sing a hossza, másfél sing a szélessége."
        },
        {
            "type": "line",
            "value": "Csinála két Kérubot is aranyból, vert aranyból csinálá azokat, a fedél két végére."
        },
        {
            "type": "line",
            "value": "Az egyik Kérubot az egyik végére innen, a másik Kérubot a másik végére onnan; a fedélből veré ki a Kérubokat, a két végére."
        },
        {
            "type": "line",
            "value": "A Kérubok pedig kiterjeszték szárnyaikat felfelé, betakarva szárnyaikkal a fedelet, és arcaik egymással szembe valának; a fedél felé valának a Kérubok arcai."
        },
        {
            "type": "line",
            "value": "Megcsinálá az asztalt is sittim-fából: két sing a hossza, a szélessége egy sing, magassága másfél sing."
        },
        {
            "type": "line",
            "value": "És beborítá azt tiszta arannyal, és csinála reá köröskörül arany pártázatot."
        },
        {
            "type": "line",
            "value": "Csinála egy tenyérnyi széles karájt is köröskörül; és a karájhoz csinála arany pártázatot köröskörül."
        },
        {
            "type": "line",
            "value": "Azután önte hozzá négy arany karikát, és a karikákat ráilleszté a négy láb négy szegletére."
        },
        {
            "type": "line",
            "value": "A karikák a karáj mellett valának rúdtartókul, hogy az asztalt hordozhassák."
        },
        {
            "type": "line",
            "value": "Megcsinálá a rúdakat is sittim-fából, és azokat beborítá aranynyal, hogy hordozhassák az asztalt."
        },
        {
            "type": "line",
            "value": "Megcsinálá az asztalra való edényeket is: tálait, csészéit, kelyheit és kancsóit, amelyekkel italáldozatot áldoznak, tiszta aranyból."
        },
        {
            "type": "line",
            "value": "Megcsinálá a gyertyatartót is tiszta aranyból, vert aranyból csinálá a gyertyatartót; szára, ága, csészéi, gombjai és virágai ő magából valának."
        },
        {
            "type": "line",
            "value": "És hat ág jöve ki oldalaiból; egyik oldalról is három gyertyatartó-ág, másik oldalról is három gyertyatartó-ág."
        },
        {
            "type": "line",
            "value": "Három mandolavirágformájú csésze vala az egyik ágon, gombbal és virággal; így a másik ágon is három mandolavirágformájú csésze vala gombbal és virággal; így vala mind a hat ágon, amelyek kijövének a gyertyatartóból."
        },
        {
            "type": "line",
            "value": "A gyertyatartón pedig négy mandolavirágformájú csésze vala, gombjaikkal és virágaikkal."
        },
        {
            "type": "line",
            "value": "És gomb vala a két ág alatt ő magából, és gomb vala a két ág alatt ő magából, és gomb vala a két ág alatt ő magából, a hat ág szerint, amely belőle jöve ki."
        },
        {
            "type": "line",
            "value": "Gombjaik és ágaik belőle valának; az egész egy vert munka vala, tiszta aranyból."
        },
        {
            "type": "line",
            "value": "És megcsinálá hét mécsét is, és azoknak hamvvevőit és hamutartóit, tiszta aranyból."
        },
        {
            "type": "line",
            "value": "Egy talentom tiszta aranyból csinálá azt meg hozzá tartozó eszközeit is mind."
        },
        {
            "type": "line",
            "value": "Megcsinálá a füstölő oltárt is sittim-fából; hossza egy sing, szélessége is egy sing, négyszögű; magassága pedig két sing; ő magából valának szarvai."
        },
        {
            "type": "line",
            "value": "És beborítá azt tiszta aranynyal, tetejét és oldalait köröskörül, és a szarvait is; és csinála hozzá arany pártázatot köröskörül."
        },
        {
            "type": "line",
            "value": "És két arany karikát csinála hozzá, a pártázata alá, a két oldalán, mindkét oldalára, hogy legyenek rúdtartókul, hogy azokon hordozhassák azt."
        },
        {
            "type": "line",
            "value": "A rúdakat is sittim-fából csinálá meg, és azokat is beborítá aranynyal."
        },
        {
            "type": "line",
            "value": "A szent kenetnek olaját is megcsinálá, és a tiszta fűszerekből való füstölőt a kenetkészítő mestersége szerint."
        }
    ]
}
