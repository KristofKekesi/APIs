{
   "meta": {
   "type": "text",
   "name": "37. Fejezet"
   },
   "data": [
        {
            "type": "line",
            "value": "Halljátok meg figyelmetesen az ő hangjának dörgését, és a zúgást, amely az ő szájából kijön!"
        },
        {
            "type": "line",
            "value": "Az egész ég alatt szétereszti azt, és villámát is a földnek széléig."
        },
        {
            "type": "line",
            "value": "Utána hang zendül, az ő fenségének hangjával mennydörög, s nem tartja vissza azt, ha szava megzendült."
        },
        {
            "type": "line",
            "value": "Isten az ő szavával csudálatosan mennydörög, és nagy dolgokat cselekszik, úgy hogy nem érthetjük."
        },
        {
            "type": "line",
            "value": "Mert azt mondja a hónak: Essél le a földre! És a zápor-esőnek és a zuhogó zápornak: Szakadjatok."
        },
        {
            "type": "line",
            "value": "Minden ember kezét lepecsétli, hogy megismerje minden halandó, hogy az ő műve."
        },
        {
            "type": "line",
            "value": "Akkor a vadállat az ő tanyájára húzódik, és az ő barlangjában marad."
        },
        {
            "type": "line",
            "value": "Rejtekéből előjön a vihar, és az északi szelektől a fagy."
        },
        {
            "type": "line",
            "value": "Isten lehellete által támad a jég, és szorul össze a víznek szélessége."
        },
        {
            "type": "line",
            "value": "Majd nedvességgel öntözi meg a felleget, s áttöri a borulatot az ő villáma."
        },
        {
            "type": "line",
            "value": "És az köröskörül forog az ő vezetése alatt, hogy mindazt megtegyék, amit parancsol nékik, a föld kerekségének színén."
        },
        {
            "type": "line",
            "value": "Vagy ostorul, ha földjének úgy kell, vagy áldásul juttatja azt."
        },
        {
            "type": "line",
            "value": "Vedd ezt füledbe Jób, állj meg és gondold meg az Istennek csudáit."
        },
        {
            "type": "line",
            "value": "Megtudod-é, mikor rendeli azt rájok az Isten, hogy villanjon az ő felhőjének villáma?"
        },
        {
            "type": "line",
            "value": "Tudod-é, hogy miként lebegnek a felhők, vagy a tökéletes tudásnak csudáit érted-é?"
        },
        {
            "type": "line",
            "value": "Miképpen melegülnek át ruháid, mikor nyugton van a föld a déli széltől?"
        },
        {
            "type": "line",
            "value": "Vele együtt terjesztetted-é ki az eget, amely szilárd, mint az acéltükör?"
        },
        {
            "type": "line",
            "value": "Mondd meg nékünk, mit szóljunk néki? A setétség miatt semmit sem kezdhetünk."
        },
        {
            "type": "line",
            "value": "Elbeszélik-é néki, ha szólok? Ha elmondaná valaki: bizony vége volna!"
        },
        {
            "type": "line",
            "value": "Néha nem látják a napot, bár az égen ragyog; de szél fut át rajta és kiderül."
        },
        {
            "type": "line",
            "value": "Észak felől aranyszínű világosság támad, Isten körül félelmetes dicsőség."
        },
        {
            "type": "line",
            "value": "Mindenható! Nem foghatjuk meg őt; nagy az ő hatalma és ítélő ereje, és a tiszta igazságot el nem nyomja."
        },
        {
            "type": "line",
            "value": "Azért rettegjék őt az emberek; a kevély bölcsek közül nem lát ő egyet sem."
        }
    ]
}
