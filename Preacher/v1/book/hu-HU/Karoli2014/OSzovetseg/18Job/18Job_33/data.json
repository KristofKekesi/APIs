{
   "meta": {
   "type": "text",
   "name": "33. Fejezet"
   },
   "data": [
        {
            "type": "line",
            "value": "No azért halld meg csak Jób az én szavaimat, és vedd füledbe minden beszédemet!"
        },
        {
            "type": "line",
            "value": "Ímé, megnyitom már az én szájamat, és a beszéd nyelvem alatt van már."
        },
        {
            "type": "line",
            "value": "Igaz szívből származnak beszédeim, tiszta tudományt hirdetnek ajkaim."
        },
        {
            "type": "line",
            "value": "Az Istennek lelke teremtett engem, és a Mindenhatónak lehellete adott nékem életet."
        },
        {
            "type": "line",
            "value": "Ha tudsz, cáfolj meg; készülj fel ellenem és állj elő!"
        },
        {
            "type": "line",
            "value": "Ímé, én szintúgy Istené vagyok, mint te; sárból formáltattam én is."
        },
        {
            "type": "line",
            "value": "Ímé, a tőlem való félelem meg ne háborítson; kezem nem lészen súlyos rajtad."
        },
        {
            "type": "line",
            "value": "Csak az imént mondtad fülem hallatára, hallottam a beszédnek hangját:"
        },
        {
            "type": "line",
            "value": "Tiszta vagyok, fogyatkozás nélkül: mocsoktalan vagyok, bűn nincsen bennem."
        },
        {
            "type": "line",
            "value": "Ímé, vádakat talál ki ellenem, ellenségének tart engem!"
        },
        {
            "type": "line",
            "value": "Békóba veti lábaimat, és őrzi minden ösvényemet."
        },
        {
            "type": "line",
            "value": "Ímé, ebben nincsen igazad  azt felelem néked  mert nagyobb az Isten az embernél!"
        },
        {
            "type": "line",
            "value": "Miért perelsz vele? Azért, hogy egyetlen beszédedre sem felelt?"
        },
        {
            "type": "line",
            "value": "Hiszen szól az Isten egyszer vagy kétszer is, de nem ügyelnek rá!"
        },
        {
            "type": "line",
            "value": "Álomban, éjjeli látomásban, mikor mély álom száll az emberre, és mikor ágyasházokban szenderegnek;"
        },
        {
            "type": "line",
            "value": "Akkor nyitja meg az emberek fülét, és megpecsételi megintetésökkel."
        },
        {
            "type": "line",
            "value": "Hogy eltérítse az embert a rossz cselekedettől, és elrejtse a kevélységet a férfi elől."
        },
        {
            "type": "line",
            "value": "Visszatartja lelkét a romlástól, és életét hogy azt fegyver ne járja át."
        },
        {
            "type": "line",
            "value": "Fájdalommal is bünteti az ő ágyasházában, és csontjainak szüntelen való háborgásával."
        },
        {
            "type": "line",
            "value": "Úgy, hogy az ő ínye undorodik az ételtől, és lelke az ő kedves ételétől."
        },
        {
            "type": "line",
            "value": "Húsa szemlátomást aszik le róla; csontjai, amelyeket látni nem lehetett, kiülnek."
        },
        {
            "type": "line",
            "value": "És lelke közelget a sírhoz, s élete a halál angyalaihoz."
        },
        {
            "type": "line",
            "value": "Ha van mellette magyarázó angyal, egy az ezer közül, hogy az emberrel tudassa kötelességét;"
        },
        {
            "type": "line",
            "value": "És az Isten könyörül rajta, és azt mondja: Szabadítsd meg őt, hogy ne szálljon a sírba; váltságdíjat találtam!"
        },
        {
            "type": "line",
            "value": "Akkor teste fiatal, erőtől duzzad, újra kezdi ifjúságának napjait."
        },
        {
            "type": "line",
            "value": "Imádkozik Istenhez és ő kegyelmébe veszi, hogy az ő színét nézhesse nagy örömmel, és az embernek visszaadja az ő igazságát."
        },
        {
            "type": "line",
            "value": "Az emberek előtt énekel és mondja: Vétkeztem és az igazat elferdítettem vala, de nem e szerint fizetett meg nékem;"
        },
        {
            "type": "line",
            "value": "Megváltotta lelkemet a sírba szállástól, és egész valóm a világosságot nézi."
        },
        {
            "type": "line",
            "value": "Ímé, mindezt kétszer, háromszor cselekszi Isten az emberrel,"
        },
        {
            "type": "line",
            "value": "Hogy megmentse lelkét a sírtól, hogy világoljon az élet világosságával."
        },
        {
            "type": "line",
            "value": "Figyelj Jób, és hallgass meg engem; hallgass, hadd szóljak én!"
        },
        {
            "type": "line",
            "value": "Ha van mit mondanod, cáfolj meg; szólj, mert igen szeretném a te igazságodat."
        },
        {
            "type": "line",
            "value": "Ha pedig nincs, hallgass meg engem, hallgass és megtanítlak téged a bölcseségre!"
        }
    ]
}
