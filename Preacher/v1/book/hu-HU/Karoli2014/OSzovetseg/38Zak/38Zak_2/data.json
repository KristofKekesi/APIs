{
   "meta": {
   "type": "text",
   "name": "2. Fejezet"
   },
   "data": [
        {
            "type": "line",
            "value": "Felemelém ismét szemeimet, és ímé, láték egy férfiút és a kezében mérő-kötelet."
        },
        {
            "type": "line",
            "value": "És mondám: Hová mégy te? És mondá nékem: Megmérni Jeruzsálemet, hogy lássam: mennyi a széle és mennyi a hossza?"
        },
        {
            "type": "line",
            "value": "És ímé, az angyal, aki beszél vala velem, kijöve, és más angyal is kijöve eléje."
        },
        {
            "type": "line",
            "value": "És monda annak: Fuss, és szólj e gyermekhez, mondván: Kerítetlenül fogják lakni Jeruzsálemet a benne levő emberek és barmok sokasága miatt."
        },
        {
            "type": "line",
            "value": "Én pedig, szól az Úr, tűz-fal leszek körülötte és megdicsőítem magamat ő benne!"
        },
        {
            "type": "line",
            "value": "Jaj, jaj! Fussatok ki az északi földről, így szól az Úr, mert az ég négy szele felé szórtalak szét titeket, szól az Úr."
        },
        {
            "type": "line",
            "value": "Jaj Sion! Szabadítsd ki magadat, ki Babilon leányánál lakozol."
        },
        {
            "type": "line",
            "value": "Mert így szól a Seregeknek Ura: Dicsőség után küldött engem a pogányokhoz, akik fosztogatnak titeket, mert aki titeket bánt, az ő szemefényét bántja."
        },
        {
            "type": "line",
            "value": "Mert ímé én felemelem kezemet ellenök, és saját szolgáik prédájává lesznek, és megtudjátok, hogy a Seregeknek Ura küldött el engem."
        },
        {
            "type": "line",
            "value": "Örülj és örvendezz, Sionnak leánya, mert ímé elmegyek és közötted lakozom! így szól az Úr."
        },
        {
            "type": "line",
            "value": "És sok pogány csatlakozik azon a napon az Úrhoz, és népemmé lesznek, és közötted lakozom, és megtudod, hogy a Seregeknek Ura küldött hozzád engem."
        },
        {
            "type": "line",
            "value": "És birtokba veszi az Úr Júdát, mint az ő osztályrészét a szent földön, és újra magáévá fogadja Jeruzsálemet."
        },
        {
            "type": "line",
            "value": "Hallgasson minden test az Úr előtt: mert felkelt az ő szentséges helyéről."
        }
    ]
}
