{
   "meta": {
   "type": "text",
   "name": "14. Fejezet"
   },
   "data": [
        {
            "type": "line",
            "value": "Ímé, eljön az Úrnak napja, és a te prédádat felosztják benned."
        },
        {
            "type": "line",
            "value": "Mert minden népet ütközetre gyűjtök Jeruzsálemhez, és megszállják a várost, és kirabolják a házakat, megszeplősítik az asszonyokat; és a város fele számkivetésbe megy, de a nép maradéka nem gyomláltatik ki a városból."
        },
        {
            "type": "line",
            "value": "Mert eljön az Úr, és harcol azok ellen a népek ellen, amint harcolt vala ama napon, a harcnak napján."
        },
        {
            "type": "line",
            "value": "És azon a napon az Olajfák hegyére veti lábait, amely szemben van Jeruzsálemmel napkelet felől, és az Olajfák hegye közepén ketté válik, kelet felé és nyugot felé, igen nagy völgygyé, és a hegynek fele észak felé, fele pedig dél felé szakad."
        },
        {
            "type": "line",
            "value": "És az én hegyem völgyébe futtok, mert a hegyközi völgy Azálig nyúlik, és úgy futtok, amint futottatok a földindulás elől Uzziásnak, Júda királyának napjaiban. Bizony eljő az Úr, az én Istenem, és minden szent vele."
        },
        {
            "type": "line",
            "value": "És úgy lesz azon a napon: Nem lesz világosság, a ragyogó testek összezsugorodnak."
        },
        {
            "type": "line",
            "value": "De lesz egy nap, amelyet az Úr tud, se nappal, se éjszaka, és világosság lesz az estvének idején."
        },
        {
            "type": "line",
            "value": "És e napon lesz, hogy élő vizek jőnek ki Jeruzsálemből, felerészök a napkeleti tenger felé, felerészök pedig a nyugoti tenger felé, és nyárban és télben is úgy lesz."
        },
        {
            "type": "line",
            "value": "És az Úr lesz az egész földnek királya, e napon egy Úr lészen, és a neve is egy."
        },
        {
            "type": "line",
            "value": "Az egész föld síksággá változik Gebától kezdve Rimmonig, déli irányban Jeruzsálem felé, és felmagasztaltatik és a maga helyén marad a Benjámin kapujától az első kapu helyéig, a szegletkapuig, és a Hananéel tornyától a király sajtójáig."
        },
        {
            "type": "line",
            "value": "És lakni fognak benne, és nem éri többé pusztulás, és bátorságban lakoznak Jeruzsálemben."
        },
        {
            "type": "line",
            "value": "És ez lesz a csapás, amelylyel megcsapkod az Úr minden népet, amelyek Jeruzsálem ellen gyülekeznek: Megsenyved a húsok és pedig amíg lábaikon állnak, szemeik is megsenyvednek gödreikben, nyelvök is megsenyved szájokban."
        },
        {
            "type": "line",
            "value": "És azon a napon lesz, hogy az Úr nagy háborúságot támaszt közöttök, úgy, hogy kiki a maga társának kezét ragadja meg, és a maga társának keze ellen emeli fel kezét."
        },
        {
            "type": "line",
            "value": "Sőt még Júda is harcolni fog Jeruzsálem ellen, és összegyűjtetik a köröskörül lakó népek minden gazdagsága: arany, ezüst és igen sok ruha."
        },
        {
            "type": "line",
            "value": "És éppen olyan csapás lesz a lovakon, öszvéreken, tevéken, szamarakon és mindenféle barmokon, amelyek e táborban lesznek, amilyen ez a csapás."
        },
        {
            "type": "line",
            "value": "És lészen, hogy akik megmaradnak mindama népek közül, amelyek Jeruzsálem ellen jőnek: esztendőről esztendőre mind felmennek, hogy hódoljanak a királynak, a Seregek Urának, és megünnepeljék a sátorok ünnepét."
        },
        {
            "type": "line",
            "value": "És lészen, hogy aki nem megy fel e föld nemzetségei közül Jeruzsálembe, hogy hódoljon a királynak, a Seregek Urának: nem lészen azokra eső."
        },
        {
            "type": "line",
            "value": "És ha nem megy fel, vagy nem jön fel az égyiptomi nemzetség, ő rájok sem lészen; de lészen az a csapás, amelylyel megcsapkodja az Úr a népeket, akik nem mennek fel a sátorok ünnepét megünnepelni."
        },
        {
            "type": "line",
            "value": "Ez lészen Égyiptomnak büntetése, és mindama népek büntetése, akik nem mennek fel a sátorok ünnepét megünnepelni."
        },
        {
            "type": "line",
            "value": "Azon a napon a lovak csengettyűin is ez lesz: Az Úrnak szenteltetett. És a fazekak az Úrnak házában olyanokká lesznek, mint az oltár előtt való medencék."
        },
        {
            "type": "line",
            "value": "És Jeruzsálemben és Júdában minden fazék a Seregek Urának szenteltetik, és eljőnek mind, akik áldozni akarnak, és választanak közülök és főznek azokban; és nem lészen többé Kananeus a Seregek Urának házában e napon."
        }
    ]
}
