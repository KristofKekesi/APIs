{
   "meta": {
   "type": "text",
   "name": "21. Fejezet"
   },
   "data": [
        {
            "type": "line",
            "value": "Mint a vizeknek folyásai, olyan a királynak szíve az Úrnak kezében, valahová akarja, oda hajtja azt!"
        },
        {
            "type": "line",
            "value": "Az embernek minden úta igaz a maga szemei előtt; de a szívek vizsgálója az Úr."
        },
        {
            "type": "line",
            "value": "Az igazságnak és igaz ítéletnek gyakorlását inkább szereti az Úr az áldozatnál."
        },
        {
            "type": "line",
            "value": "A szemnek fenhéjázása és az elmének kevélysége: az istentelenek szántása, bűn."
        },
        {
            "type": "line",
            "value": "A szorgalmatosnak igyekezete csak gyarapodásra van; valaki pedig hirtelenkedik, csak szükségre jut."
        },
        {
            "type": "line",
            "value": "A hamisságnak nyelvével gyűjtött kincs elveszett hiábavalósága azoknak, akik a halált keresik."
        },
        {
            "type": "line",
            "value": "Az istentelenek pusztítása magával ragadja őket; mert nem akartak igazságot cselekedni."
        },
        {
            "type": "line",
            "value": "Tekervényes a bűnös embernek úta; a tisztának cselekedete pedig igaz."
        },
        {
            "type": "line",
            "value": "Jobb a tető ormán lakni, mint háborgó asszonynyal, és közös házban."
        },
        {
            "type": "line",
            "value": "Az istentelennek lelke kiván gonoszt; és az ő szeme előtt nem talál könyörületre az ő felebarátja."
        },
        {
            "type": "line",
            "value": "Mikor a csúfolót büntetik, az együgyű lesz bölcs; mikor pedig a bölcset oktatják, ő veszi eszébe a tudományt."
        },
        {
            "type": "line",
            "value": "Nézi az igaz az istentelennek házát, hogy milyen veszedelembe jutottak az istentelenek."
        },
        {
            "type": "line",
            "value": "Aki bedugja fülét a szegény kiáltására; ő is kiált, de meg nem hallgattatik."
        },
        {
            "type": "line",
            "value": "A titkon adott ajándék elfordítja a haragot; és a kebelben való ajándék a kemény búsulást."
        },
        {
            "type": "line",
            "value": "Vígasság az igaznak igazat cselekedni; de ijedelem a hamisság cselekedőinek."
        },
        {
            "type": "line",
            "value": "Az ember, aki eltévelyedik az értelemnek útáról, az élet nélkül valók gyülekezetiben nyugszik."
        },
        {
            "type": "line",
            "value": "Szűkölködő ember lesz, aki szereti az örömet; aki szereti a bort és az olajat, nem lesz gazdag!"
        },
        {
            "type": "line",
            "value": "Az igazért váltságdíj az istentelen, és az igazak helyett a hitetlen büntettetik meg."
        },
        {
            "type": "line",
            "value": "Jobb lakozni a pusztának földén, mint a feddődő és haragos asszonynyal."
        },
        {
            "type": "line",
            "value": "Kivánatos kincs és kenet van a bölcsnek házában; a bolond ember pedig eltékozolja azt."
        },
        {
            "type": "line",
            "value": "Aki követi az igazságot és az irgalmasságot, nyer életet, igazságot és tisztességet."
        },
        {
            "type": "line",
            "value": "A hősök városába felmegy a bölcs, és lerontja az ő bizodalmoknak erejét."
        },
        {
            "type": "line",
            "value": "Aki megőrzi száját és nyelvét, megtartja életét a nyomorúságtól."
        },
        {
            "type": "line",
            "value": "A kevély dölyfösnek csúfoló a neve, aki haragjában kevélységet cselekszik."
        },
        {
            "type": "line",
            "value": "A restnek kivánsága megemészti őt; mert az ő kezei nem akarnak dolgozni."
        },
        {
            "type": "line",
            "value": "Egész nap kivánságtól gyötretik; az igaz pedig ád, és nem tartóztatja meg adományát."
        },
        {
            "type": "line",
            "value": "Az istentelenek áldozatja útálatos; kivált mikor gonosz tettért viszi."
        },
        {
            "type": "line",
            "value": "A hazug bizonyság elvész; aki pedig jól figyelmez, örökké szól."
        },
        {
            "type": "line",
            "value": "Megkeményíti az istentelen ember az ő orcáját; az igaz pedig jól rendeli az ő útát."
        },
        {
            "type": "line",
            "value": "Nincs bölcseség, és nincs értelem, és nincs tanács az Úr ellen."
        },
        {
            "type": "line",
            "value": "Készen áll a ló az ütközetnek napjára; de az Úré a megtartás!"
        }
    ]
}
