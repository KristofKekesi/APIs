{
   "meta": {
   "type": "text",
   "name": "16. Fejezet"
   },
   "data": [
        {
            "type": "line",
            "value": "Ügyelj az Abib hónapra, és készíts az Úrnak, a te Istenednek páskhát; mert az Abib hónapban hozott ki téged az Úr, a te Istened Égyiptomból éjjel."
        },
        {
            "type": "line",
            "value": "Páskha gyanánt pedig ölj az Úrnak, a te Istenednek juhot és ökröt azon a helyen, amelyet kiválaszt az Úr, a te Istened, hogy oda helyezze az ő nevét."
        },
        {
            "type": "line",
            "value": "Ne egyél azzal semmi kovászost, hanem hét napon át egyél azzal kovásztalan lepényeket, nyomorúságnak kenyerét, (mert sietséggel jöttél ki Égyiptom földéről) hogy megemlékezzél arról a napról életednek minden idejében, amelyen kijöttél Égyiptom földéről."
        },
        {
            "type": "line",
            "value": "És ne lásson senki kovászt hét napon át sehol a te határodban; és a húsból, amelyet az első napon estve megáldozol, semmi ne maradjon reggelig."
        },
        {
            "type": "line",
            "value": "Nem ölheted le a páskhát akármelyikben a te városaid közül, amelyeket az Úr, a te Istened ád néked;"
        },
        {
            "type": "line",
            "value": "Hanem azon a helyen, amelyet kiválaszt az Úr, a te Istened, hogy az ő nevét oda helyezze: ott öld le a páskhát estve, napnyugtakor, abban az időben, amikor kijöttél Égyiptomból."
        },
        {
            "type": "line",
            "value": "Azon a helyen süsd és edd is meg, amelyet kiválaszt az Úr, a te Istened; reggel pedig fordulj vissza és menj haza a te hajlékodba."
        },
        {
            "type": "line",
            "value": "Hat napon át egyél kovásztalant; hetednapon pedig az Úrnak, a te Istenednek berekesztő ünnepe lévén, ne munkálkodjál azon."
        },
        {
            "type": "line",
            "value": "Számlálj azután magadnak hét hetet; attól fogva kezdjed számlálni a hét hetet, hogy sarlódat a vetésbe bocsátod."
        },
        {
            "type": "line",
            "value": "És tarts hetek ünnepét az Úrnak, a te Istenednek, a te kezednek szabad akarat szerint való adományával, amelyet ahhoz képest adj, amint megáldott téged az Úr, a te Istened."
        },
        {
            "type": "line",
            "value": "És örvendezz az Úrnak, a te Istenednek színe előtt, te és a te fiad, és leányod, szolgád, szolgálóleányod, és a lévita, aki a te kapuidon belől van, és a jövevény, az árva és az özvegy, akik te közötted vannak, azon a helyen, amelyet kiválasztott az Úr, a te Istened, hogy oda helyezze az ő nevét."
        },
        {
            "type": "line",
            "value": "És emlékezzél meg róla, hogy te is szolga voltál Égyiptomban; és tartsd meg, és teljesítsd e rendeléseket."
        },
        {
            "type": "line",
            "value": "A sátorok ünnepét hét napig tartsd, mikor begyűjtöd a termést a te szérűdről és sajtódról."
        },
        {
            "type": "line",
            "value": "És örvendezz a te ünnepeden, te és a te fiad, a te leányod, szolgád és szolgálóleányod, a lévita, a jövevény, az árva és az özvegy, akik belől vannak a te kapuidon."
        },
        {
            "type": "line",
            "value": "Hét napig ünnepelj az Úrnak, a te Istenednek azon a helyen, amelyet kiválaszt az Úr; mert megáld téged az Úr, a te Istened minden termésedben, és kezeidnek minden munkájában; azért örvendezz igen!"
        },
        {
            "type": "line",
            "value": "Minden esztendőben háromszor jelenjen meg közüled minden férfiú az Úrnak, a te Istenednek színe előtt azon a helyen, amelyet kiválaszt; a kovásztalan kenyerek ünnepén, a hetek ünnepén, és a sátorok ünnepén. De üres kézzel senki se jelenjen meg az Úr előtt!"
        },
        {
            "type": "line",
            "value": "Kiki az ő képessége szerint adjon, az Úrnak, a te Istenednek áldása szerint, amelyet ád néked."
        },
        {
            "type": "line",
            "value": "Bírákat és felügyelőket állíts minden kapudba, amelyeket az Úr, a te Istened ád néked, a te törzseid szerint, hogy ítéljék a népet igaz ítélettel."
        },
        {
            "type": "line",
            "value": "El ne fordítsd az itéletet; személyt se válogass; ajándékot se végy; mert az ajándék megvakítja a bölcsek szemeit, és elfordítja az igazak beszédét."
        },
        {
            "type": "line",
            "value": "Igazságot, igazságot kövess, hogy élhess, és örökségül bírhasd azt a földet, amelyet az Úr, a te Istened ád néked."
        },
        {
            "type": "line",
            "value": "Ne plántálj magadnak berket semmiféle fából, az Úrnak, a te Istenednek oltára mellé, amelyet készítesz magadnak."
        },
        {
            "type": "line",
            "value": "Oszlopot se emelj magadnak, amit gyűlöl az Úr, a te Istened."
        }
    ]
}
