{
   "meta": {
   "type": "text",
   "name": "11. Fejezet"
   },
   "data": [
        {
            "type": "line",
            "value": "Szeresd azért az Urat, a te Istenedet, tartsd meg az ő megtartani valóit: rendeléseit, végzéseit és parancsolatait minden időben."
        },
        {
            "type": "line",
            "value": "És tudjátok meg ma (mert nem a ti fiaitokkal szólok, akik nem tudják és nem látták) az Úrnak, a te Isteneteknek fenyítését, nagyságát, erős kezét és kinyújtott karját,"
        },
        {
            "type": "line",
            "value": "Jeleit és cselekedeteit, amelyeket Égyiptomban cselekedett a Faraóval, az égyiptombeliek királyával, és az ő egész földével;"
        },
        {
            "type": "line",
            "value": "És amelyeket cselekedett az égyiptombeliek seregével, lovaival és szekereivel, mivelhogy reájok árasztá a Veres tenger vizeit, mikor üldözének titeket, és elveszté őket az Úr mind e mai napig;"
        },
        {
            "type": "line",
            "value": "És amelyeket cselekedett veletek a pusztában, amíg e helyre jutátok;"
        },
        {
            "type": "line",
            "value": "És amelyeket cselekedett Dáthánnal és Abirámmal, Eliábnak a Rúben fiának fiaival, mikor a föld megnyitá az ő száját, és elnyelé őket háznépeikkel, sátoraikkal, és minden marhájokkal egyetemben, amely az övék vala, az egész Izráel között."
        },
        {
            "type": "line",
            "value": "Mert saját szemeitekkel láttátok az Úrnak minden nagy cselekedetét, amelyeket cselekedett."
        },
        {
            "type": "line",
            "value": "Tartsátok meg azért mind a parancsolatokat, amelyeket én ma parancsolok néked, hogy megerősödjetek, bemenjetek és bírjátok a földet, amelyre átmentek, hogy bírjátok azt."
        },
        {
            "type": "line",
            "value": "És hogy sok ideig élhessetek a földön, amely felől megesküdt az Úr a ti atyáitoknak, hogy nékik és az ő magvoknak adja azt a tejjel és mézzel folyó földet."
        },
        {
            "type": "line",
            "value": "Mert a föld, amelyre te bemégy, hogy bírjad azt, nem olyan az, mint Égyiptomnak földe, ahonnan kijöttetek; amelyben elveted vala a te magodat és a te lábaddal kell vala megöntöznöd, mint egy veteményes kertet;"
        },
        {
            "type": "line",
            "value": "Hanem az a föld, amelyre átmentek, hogy bírjátok azt, hegyes-völgyes föld, az égnek esőjéből iszik vizet."
        },
        {
            "type": "line",
            "value": "Oly föld az, amelyre az Úr, a te Istened visel gondot; mindenkor rajta függenek az Úrnak, a te Istenednek szemei az esztendő kezdetétől az esztendő végéig."
        },
        {
            "type": "line",
            "value": "Lészen azért, hogyha valóban engedelmeskedtek az én parancsolataimnak, amelyeket én ma parancsolok néktek, úgy hogy az Urat, a ti Istenteket szeretitek, és néki szolgáltok teljes szívetekből és teljes lelketekből:"
        },
        {
            "type": "line",
            "value": "Esőt adok a ti földetekre alkalmatos időben: korai és kései esőt, hogy betakaríthasd a te gabonádat, borodat és olajodat;"
        },
        {
            "type": "line",
            "value": "Füvet is adok a te meződre a te barmaidnak; te pedig eszel és megelégszel."
        },
        {
            "type": "line",
            "value": "Vigyázzatok azért, hogy a ti szívetek meg ne csalattassék, és el ne térjetek, és ne tiszteljetek idegen isteneket, és ne boruljatok le előttök."
        },
        {
            "type": "line",
            "value": "Különben az Úrnak haragja felgerjed reátok, és bezárja az eget, hogy eső ne legyen, és a föld az ő gyümölcsét meg ne teremje; és hamarsággal elvesztek a jó földről, amelyet az Úr ád néktek."
        },
        {
            "type": "line",
            "value": "Vegyétek azért szívetekre és lelketekre e szavaimat, és kössétek azokat jegyül a ti kezetekre, és homlokkötőkül legyenek a ti szemeitek között;"
        },
        {
            "type": "line",
            "value": "És tanítsátok meg azokra a ti fiaitokat, szólván azokról, mikor házadban ülsz, mikor úton jársz, mikor fekszel és mikor felkelsz."
        },
        {
            "type": "line",
            "value": "És írd fel azokat a te házadnak ajtófeleire és a te kapuidra;"
        },
        {
            "type": "line",
            "value": "Hogy megsokasodjanak a ti napjaitok és fiaitoknak napjai azon a földön, amely felől megesküdt az Úr a ti atyáitoknak, hogy nékik adja mindaddig, amíg az ég a föld felett lészen."
        },
        {
            "type": "line",
            "value": "Mert ha szorosan megtartjátok mind e parancsolatot, amelyet én parancsolok néktek, hogy aszerint cselekedjetek; ha szeretitek az Urat, a ti Istenteket, ha minden ő útain jártok, és ő hozzá ragaszkodtok:"
        },
        {
            "type": "line",
            "value": "Akkor kiűzi az Úr mind azokat a nemzeteket ti előletek, és úrrá lesztek nálatoknál nagyobb és erősebb nemzeteken."
        },
        {
            "type": "line",
            "value": "Minden hely, amelyet lábatok talpa megnyom, tiétek lesz, a pusztától a Libanonig, és a folyóvíztől, az Eufrátes folyóvizétől a nyugoti tengerig lesz a ti határotok."
        },
        {
            "type": "line",
            "value": "Nem állhat meg senki előttetek; azt míveli az Úr, a ti Istenetek, hogy féljenek és rettegjenek titeket az egész föld színén, amelyre rátapostok, amint megmondotta néktek."
        },
        {
            "type": "line",
            "value": "Lásd, én adok ma előtökbe áldást és átkot!"
        },
        {
            "type": "line",
            "value": "Az áldást, ha engedelmeskedtek az Úrnak, a ti Istenetek parancsolatainak, amelyeket én e mai napon parancsolok néktek;"
        },
        {
            "type": "line",
            "value": "Az átkot pedig, ha nem engedelmeskedtek az Úrnak, a ti Istenetek parancsolatainak, és letértek az útról, amelyet én ma parancsolok néktek, és idegen istenek után jártok, akiket nem ismertetek."
        },
        {
            "type": "line",
            "value": "És mikor bevisz téged az Úr, a te Istened arra a földre, amelyre te bemégy, hogy bírjad azt: akkor mondd el az áldást a Garizim hegyén, az átkot pedig az Ebál hegyén."
        },
        {
            "type": "line",
            "value": "Nemde azok túl vannak a Jordánon, a napnyugoti út megett, a Kananeusok földén, akik a síkságon laknak Gilgálnak átellenében, a Móré tölgyei mellett?!"
        },
        {
            "type": "line",
            "value": "Mert ti átmentek a Jordánon, hogy bemenvén bírhassátok a földet, amelyet az Úr, a ti Istenetek ád néktek. Ha bírni fogjátok azt, és lakni fogtok abban:"
        },
        {
            "type": "line",
            "value": "Vigyázzatok, hogy mind e rendelések és végzések szerint cselekedjetek, amelyeket én ma adok ti előtökbe."
        }
    ]
}
