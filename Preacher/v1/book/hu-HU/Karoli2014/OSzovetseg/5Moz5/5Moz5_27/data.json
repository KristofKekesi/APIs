{
   "meta": {
   "type": "text",
   "name": "27. Fejezet"
   },
   "data": [
        {
            "type": "line",
            "value": "Mózes pedig és Izráel vénei parancsot adának a népnek, mondván: Tartsátok meg mind e parancsolatot, amelyet én parancsolok ma néktek."
        },
        {
            "type": "line",
            "value": "És amely napon általmentek a Jordánon arra a földre, amelyet az Úr, a te Istened ád néktek: nagy köveket állíts fel, és meszeld be azokat mésszel."
        },
        {
            "type": "line",
            "value": "És mihelyt általmégy, írd fel azokra e törvénynek minden ígéjét, hogy bemehess arra a földre, amelyet az Úr, a te Istened ád néked, a tejjel és mézzel folyó földre, amiképpen megígérte néked az Úr, a te atyáidnak Istene."
        },
        {
            "type": "line",
            "value": "Mihelyt azért általmentek a Jordánon, állítsátok fel azokat a köveket, amelyeket én e mai napon parancsolok néktek, az Ebál hegyén; és meszeld be azokat mésszel."
        },
        {
            "type": "line",
            "value": "És építs ott oltárt az Úrnak, a te Istenednek; olyan kövekből való oltárt, amelyeket vassal meg ne faragj."
        },
        {
            "type": "line",
            "value": "Ép kövekből építsd az Úrnak, a te Istenednek oltárát; és áldozzál azon egészen égőáldozatokat az Úrnak, a te Istenednek."
        },
        {
            "type": "line",
            "value": "Áldozzál hálaáldozatokat is, és egyél ott, és vigadozzál az Úr előtt, a te Istened előtt."
        },
        {
            "type": "line",
            "value": "És írd fel a kövekre e törvénynek minden ígéjét igen világosan!"
        },
        {
            "type": "line",
            "value": "És szóla Mózes és a Lévi nemzetségéből való papok az egész Izráelnek, mondván: Figyelj és hallgass Izráel! E mai napon lettél az Úrnak, a te Istenednek népévé."
        },
        {
            "type": "line",
            "value": "Hallgass azért az Úrnak, a te Istenednek szavára, és cselekedjél az ő parancsolatai és rendelései szerint, amelyeket, én parancsolok ma néked."
        },
        {
            "type": "line",
            "value": "És parancsola Mózes azon a napon a népnek, mondván:"
        },
        {
            "type": "line",
            "value": "Ezek álljanak fel a népnek megáldására a Garizim hegyén, mikor általmentek a Jordánon: Simeon, Lévi, Júda, Izsakhár, József és Benjámin."
        },
        {
            "type": "line",
            "value": "Ezek pedig az átkozásra álljanak fel az Ebál hegyén: Rúben, Gád, Áser, Zebulon, Dán és Nafthali."
        },
        {
            "type": "line",
            "value": "Szóljanak pedig a léviták, és ezt mondják az egész Izráel népének felszóval:"
        },
        {
            "type": "line",
            "value": "Átkozott az ember, aki faragott és öntött képet csinál, útálatára az Úrnak, mesterember kezének munkáját, és rejtve tartja azt! És feleljen az egész nép és mondja: Ámen!"
        },
        {
            "type": "line",
            "value": "Átkozott aki kevésre becsüli az ő atyját vagy anyját! És mondja az egész nép: Ámen!"
        },
        {
            "type": "line",
            "value": "Átkozott, aki elmozdítja az ő felebarátjának határát! És mondja az egész nép: Ámen!"
        },
        {
            "type": "line",
            "value": "Átkozott, aki félrevezeti a vakot az úton! És mondja az egész nép: Ámen!"
        },
        {
            "type": "line",
            "value": "Átkozott, aki elfordítja a jövevénynek, árvának és özvegynek igazságát! És mondja az egész nép: Ámen!"
        },
        {
            "type": "line",
            "value": "Átkozott, aki az ő atyjának feleségével hál, mert feltakarja az ő atyjának takaróját! És mondja az egész nép: Ámen!"
        },
        {
            "type": "line",
            "value": "Átkozott, aki közösül valamely barommal! És mondja az egész nép: Ámen!"
        },
        {
            "type": "line",
            "value": "Átkozott, aki az ő leánytestvérével hál, az ő atyjának leányával vagy az ő anyjának leányával! És mondja az egész nép: Ámen!"
        },
        {
            "type": "line",
            "value": "Átkozott, aki az ő napával hál! És mondja az egész nép: Ámen!"
        },
        {
            "type": "line",
            "value": "Átkozott, aki megöli az ő felebarátját titkon! És mondja az egész nép: Ámen!"
        },
        {
            "type": "line",
            "value": "Átkozott, aki ajándékot fogad el, hogy ártatlan lélek vérét ontsa! És mondja az egész nép: Ámen!"
        },
        {
            "type": "line",
            "value": "Átkozott, aki meg nem tartja e törvénynek ígéit, hogy cselekedje azokat! És mondja az egész nép: Ámen!"
        }
    ]
}
