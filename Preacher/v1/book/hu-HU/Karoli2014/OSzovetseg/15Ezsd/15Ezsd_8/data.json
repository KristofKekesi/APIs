{
   "meta": {
   "type": "text",
   "name": "8. Fejezet"
   },
   "data": [
        {
            "type": "line",
            "value": "Ezek pedig családfőik és nemzetségi eredetök azoknak, akik feljövének velem Artaxerxes uralkodásakor Babilóniából:"
        },
        {
            "type": "line",
            "value": "Fineás fiai közül: Gersóm; Ithamár fiai közül: Dániel; Dávid fiai közül: Hattus;"
        },
        {
            "type": "line",
            "value": "A Sekánia fiai közül, Parós fiai közül: Zakariás s vele egy nemzetségben másfélszáz férfi;"
        },
        {
            "type": "line",
            "value": "Pahath-Moáb fiai közül: Eljóénai, Zerahia fia s vele kétszáz férfi;"
        },
        {
            "type": "line",
            "value": "Sekánia fiai közül a Jaháziel fia s ő vele háromszáz férfi;"
        },
        {
            "type": "line",
            "value": "Ádin fiai közül: Ebed, Jónathán fia és vele ötven férfi;"
        },
        {
            "type": "line",
            "value": "Élám fiai közül: Ésaiás, Athália fia és vele hetven férfi;"
        },
        {
            "type": "line",
            "value": "Sefátia fiai közül: Zebádia, Mikháel fia és ő vele nyolcvan férfi;"
        },
        {
            "type": "line",
            "value": "Joáb fiai közül: Obádia, Jéhiel fia és vele kétszáztizennyolc férfi;"
        },
        {
            "type": "line",
            "value": "Selómith fiai közül a Jószifia fia és vele százhatvan férfi;"
        },
        {
            "type": "line",
            "value": "Bébai fiai közül: Zakariás, Bébai fia és vele huszonnyolc férfi;"
        },
        {
            "type": "line",
            "value": "Azgád fiai közül: Jóhanán, Hakkátán fia és vele száztíz férfi;"
        },
        {
            "type": "line",
            "value": "Adónikám fiai közül az utódok s neveik: Elifélet, Jeiél és Semája és velök hatvan férfi;"
        },
        {
            "type": "line",
            "value": "És Bigvai fiai közül: Uthai és Zabbud és velök hetven férfi."
        },
        {
            "type": "line",
            "value": "Mikor pedig összegyűjtém őket az Aháva felé folyó folyóvízhez, hol három napig valánk, megnéztem jól a népet és a papokat, s a Lévi fiai közül nem találtam közöttük senkit."
        },
        {
            "type": "line",
            "value": "Elküldém annakokáért Eliézert, Arielt, Semáját, Elnáthánt, Járibot, Elnáthánt, Náthánt, Zakariást, Mesullámot, mint családfőket, és Jójáribot és Elnáthánt, mint eszes embereket."
        },
        {
            "type": "line",
            "value": "És rendelém őket Iddóhoz, aki fő vala a Kászifia nevű helyen, és betanítám őket, hogy mit szóljanak Iddónak és az ő atyjafiainak, a Léviták szolgáinak a Kászifia nevű helyen, - hogy hozzanak szolgákat a mi Istenünk házához."
        },
        {
            "type": "line",
            "value": "És elhozák nékünk, Istenünknek rajtunk nyugvó jó kegyelme szerint, Is-szekhelt, a Mahli fiai közül, aki Lévi fia, aki meg Izráel fia vala, és Serébiát, fiaival és tizennyolc testvérével együtt."
        },
        {
            "type": "line",
            "value": "És Hasábiát s vele Ésaiást, a Mérári fiai közül, testvéreivel és húsz fiával együtt;"
        },
        {
            "type": "line",
            "value": "És a Léviták szolgái közül, akiket Dávid és a fejedelmek adának a Léviták szolgálatába, kétszázhuszat; mindnyájok nevei feljegyeztettek."
        },
        {
            "type": "line",
            "value": "Ekkor bőjtöt hirdeték ott az Aháva folyóvíz mellett, hogy megaláznók magunkat a mi Istenünk előtt, hogy kérnénk tőle szerencsés utat magunknak, családainknak és minden marháinknak."
        },
        {
            "type": "line",
            "value": "Mert szégyeltem vala a királytól kérni sereget és lovagokat oltalmunkra a mi ellenségeink ellen ez útban, mert ezt mondtuk volt a királynak, mondván: A mi Istenünk kegyelme van mindazokon, akik őt keresik, az ő javukra, és az ő hatalma és haragja mindazokon, akik elhagyják őt."
        },
        {
            "type": "line",
            "value": "És bőjtölénk és a mi Istenünkhöz könyörgénk annakokáért, és meghallgatott minket."
        },
        {
            "type": "line",
            "value": "Ekkor különválaszték a papi fejedelmek közül tizenkettőt Serébiához és Hasábiához és hozzájok atyjokfiai közül tízet."
        },
        {
            "type": "line",
            "value": "És átmérém nékik az ezüstöt és aranyat és az edényeket, a mi Istenünk házának ajándékait, amelyeket a király és tanácsosai és fejedelmei és minden Babilóniában élő Izráeliták ajándékozának."
        },
        {
            "type": "line",
            "value": "Kezökhöz mérék pedig hatszázötven tálentom ezüstöt, száz tálentomot érő ezüst edényeket és száz tálentom aranyat."
        },
        {
            "type": "line",
            "value": "Húsz arany poharat, melyek ezer dárikot érnek vala, és két szép ragyogású rézedényt, melyek oly becsesek, mint az arany."
        },
        {
            "type": "line",
            "value": "És mondék nékik: Ti az Úrnak szentei vagytok, ez edények is szentek, és ez az ezüst és arany az Úrnak, atyáitok Istenének önkénytesen adott ajándék:"
        },
        {
            "type": "line",
            "value": "Vigyázzatok azért reá és megőrizzétek, míg átméritek a papi fejedelmek, a Léviták és Izráel családainak fejedelmei előtt Jeruzsálemben az Úr házának kamaráiban!"
        },
        {
            "type": "line",
            "value": "És átvevék a papok és a Léviták az ezüstöt, aranyat és az edényeket súly szerint, hogy vigyék Jeruzsálembe Istenünk házához."
        },
        {
            "type": "line",
            "value": "Elindulánk pedig az Aháva folyóvíz mellől az első hó tizenkettedik napján, hogy Jeruzsálembe menjünk; s a mi Istenünk kegyelme nyugodott rajtunk, megszabadítván minket a ránk leselkedő ellenségnek kezéből ez úton."
        },
        {
            "type": "line",
            "value": "És megérkezénk Jeruzsálembe, és pihenénk ott három napig."
        },
        {
            "type": "line",
            "value": "Negyednap pedig átméretett az ezüst, az arany és az edények a mi Istenünk házában, Merémóth papnak Uriás fiának kezéhez, vele lévén Eleázár, a Fineás fia, és velök Józadáb, a Jésua fia és Nóadia, a Binnui fia, Léviták,"
        },
        {
            "type": "line",
            "value": "Minden szám és súly szerint, s feljegyeztetett az egész súly abban az időben."
        },
        {
            "type": "line",
            "value": "Akik pedig megérkeztek a fogságból, a rabságnak fiai, égőáldozatokat vivének Izráel Istenének: tizenkét tulkot egész Izráelért, kilencvenhat kost, hetvenhét bárányt, tizenkét bakot bűnért való áldozatra, mindezt egészen égőáldozatul az Úrnak."
        },
        {
            "type": "line",
            "value": "És átadák a király parancsolatait a király helytartóinak, s a vizen túl lévő helytartóknak, és ezek segíték a népet és az Isten házát."
        }
    ]
}
