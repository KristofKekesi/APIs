{
   "meta": {
   "type": "text",
   "name": "15. Fejezet"
   },
   "data": [
        {
            "type": "line",
            "value": "Jeroboám királynak, a Nébát fiának tizennyolcadik esztendejében Abija lett a király Júdában."
        },
        {
            "type": "line",
            "value": "És három esztendeig uralkodott Jeruzsálemben. Az ő anyjának neve Maaka, az Abisálom leánya."
        },
        {
            "type": "line",
            "value": "És járt az ő atyjának minden bűneiben, amelyeket ő előtte cselekedett, és nem volt az ő szíve olyan tökéletes az ő Urához Istenéhez, mint Dávidnak, az ő atyjának szíve."
        },
        {
            "type": "line",
            "value": "De mindazáltal Dávidért adott néki az Úr az ő Istene szövétneket Jeruzsálemben: felmagasztalván az ő fiát ő utána és Jeruzsálemet megerősítvén;"
        },
        {
            "type": "line",
            "value": "Mert Dávid azt cselekedte, ami kedves volt az Úr szemei előtt, és el nem távozott azoktól, amelyeket parancsolt néki az ő életének minden idejében, kivéve a Hitteus Uriás dolgát."
        },
        {
            "type": "line",
            "value": "És hadakozás volt Roboám és Jeroboám között mind éltig."
        },
        {
            "type": "line",
            "value": "Abija egyéb dolgai és minden cselekedetei pedig vajjon nincsenek-é megírva a Júda királyainak krónika-könyvében? És hadakozás volt Abija és Jeroboám között."
        },
        {
            "type": "line",
            "value": "És elaluvék Abija az ő atyáival, és eltemeték őt a Dávid városában; és uralkodék helyette Asa, az ő fia."
        },
        {
            "type": "line",
            "value": "Jeroboámnak az Izráel királyának a huszadik esztendejében Asa lett a király Júdában,"
        },
        {
            "type": "line",
            "value": "És uralkodék negyvenegy esztendeig Jeruzsálemben; és az ő anyjának Maaka vala neve, az Abisálom leánya."
        },
        {
            "type": "line",
            "value": "És Asa azt cselekedé, ami kedves volt az Úr szemei előtt, mint Dávid, az ő atyja."
        },
        {
            "type": "line",
            "value": "Mert kiveszté a férfiú paráznákat az országból; és lerontá mind a bálványokat, amelyeket csináltak volt az ő atyái."
        },
        {
            "type": "line",
            "value": "És Maakát az ő anyját is megfosztá a királynéságtól, mivelhogy egy iszonyú bálványt csináltatott a berekben; és elrontá Asa az ő bálványát, és megégeté azt a Kidron pataknál."
        },
        {
            "type": "line",
            "value": "De ha a magaslatokat nem rontották is le, mégis Asának szíve tökéletes volt az Úrhoz életének minden napjaiban."
        },
        {
            "type": "line",
            "value": "És bevitte az Úrnak házába az ezüstöt és az aranyat, és az edényeket, amelyeket az ő atyja és ő maga arra szenteltek volt."
        },
        {
            "type": "line",
            "value": "És hadakozás volt Asa és Baása, az Izráel királya között mind éltig."
        },
        {
            "type": "line",
            "value": "Mert feljöve Baása, az Izráel királya Júda ellen, és megépíté Rámát, hogy senkit ki és be ne bocsásson Asához a Júda királyához."
        },
        {
            "type": "line",
            "value": "És vévén Asa mind az ezüstöt és aranyat, amely megmaradott volt mind az Úr, mind a király házának kincseiből; adá azt az ő szolgáinak kezébe, és elküldé azt Asa király Benhadádnak, Tabrimmon fiának, aki Hécion fia volt, Siria királyának, aki Damaskusban lakott, ezt izenvén néki:"
        },
        {
            "type": "line",
            "value": "Szövetség van köztem és te közötted, az én atyám és a te atyád között. Ímé ajándékot küldök néked, ezüstöt és aranyat, bontsd fel a te szövetségedet Baásával, az Izráel királyával, hogy távozzék el tőlem."
        },
        {
            "type": "line",
            "value": "És Benhadád engedelmeskedett Asa királynak és elküldé az ő seregeinek vezéreit az Izráel városai ellen; és bevevé Hijont és Dánt, és Abel Beth-Maakát, és az egész Kinneróthot a Nafthali egész földével."
        },
        {
            "type": "line",
            "value": "Mikor pedig Baása ezt meghallotta, abbahagyta Ráma építését, és lakék Thirsában."
        },
        {
            "type": "line",
            "value": "Akkor Asa király egybegyűjté az egész Júdát, senkit ki nem hagyván, és elhordák Rámának mind köveit, mind fáját, amelyekkel Baása épített volt, és építé azokból Asa király Gébát, a Benjámin nemzetségében és Mispát."
        },
        {
            "type": "line",
            "value": "Asának minden egyéb dolgai pedig és egész uralkodása és valamit cselekedett, és a városok, amelyeket épített, vajjon nincsenek-é megírva a Júda királyainak krónika-könyvében? kivéve azt, hogy vénségében megbetegedett a lábaira."
        },
        {
            "type": "line",
            "value": "És elaluvék Asa az ő atyáival, és eltemetteték az ő atyáival Dávidnak, az ő atyjának városában. És Jósafát, az ő fia, uralkodék helyette."
        },
        {
            "type": "line",
            "value": "Izráelben pedig Nádáb, a Jeroboám fia lett a király, Asának, a Júdabeli királynak második esztendejében; és két esztendeig uralkodék Izráelen;"
        },
        {
            "type": "line",
            "value": "És gonoszul cselekedék az Úrnak szemei előtt és jára az ő atyjának útján és annak vétkében, amelylyel bűnbe ejtette volt az Izráelt."
        },
        {
            "type": "line",
            "value": "De Baása, az Ahija fia, az Issakhár nemzetségéből, pártot ütött ellene, és megveré őt Baása Gibbethonnál a Filiszteusok városánál; mert Nádáb és az egész Izráel Gibbethonnál táboroztak."
        },
        {
            "type": "line",
            "value": "És megölé őt Baása, Asának, a júdabeli királynak harmadik esztendejében, és uralkodék helyette."
        },
        {
            "type": "line",
            "value": "És lőn, mikor uralkodni kezdett, levágá Jeroboámnak egész háznépét; egy lelket sem hagyott Jeroboám háznépéből, mígnem mind elveszté őket az Úrnak beszéde szerint, amelyet megmondott volt az ő szolgája, a Silóbeli Ahija által,"
        },
        {
            "type": "line",
            "value": "A Jeroboám vétkeiért, amelyekkel vétkezék és az Izráelt is vétekbe ejté; és a bosszantásért, amelylyel felbosszantotta az Urat, Izráel Istenét."
        },
        {
            "type": "line",
            "value": "Nádáb egyéb dolgai pedig és minden cselekedetei, vajjon nincsenek-é megírva az Izráel királyainak krónika-könyvében?"
        },
        {
            "type": "line",
            "value": "És hadakozás volt Asa és Baása, az Izráel királya között mind éltig."
        },
        {
            "type": "line",
            "value": "Asának, a Júdabeli királynak harmadik esztendejében lett Baása, az Ahija fia királylyá az egész Izráelen Thirsában, huszonnégy esztendeig."
        },
        {
            "type": "line",
            "value": "És gonoszul cselekedék az Úrnak szemei előtt, és jára a Jeroboám útján, és az ő vétkében, amelylyel bűnbe ejtette az Izráelt."
        }
    ]
}
